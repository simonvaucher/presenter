<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>1Corinthians09</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="1Corinthians08.htm">לפרק הקודם</a>
<a name="aia"> </a>
<h1>אגרת שאול הראשונה אל הקורינתים<br>
פרק ט</h1>
<a name="aib"> </a>
<h2>מה מותר לשליח</h2>
<p>
<A NAME="1"> </A>
<B class="number">1</B>&nbsp;הַאִם אֵינֶנִּי חָפְשִׁי? הַאִם אֵינֶנִּי שָׁלִיחַ? הַאִם לֹא רָאִיתִי אֶת יֵשׁוּעַ אֲדוֹנֵנוּ? הַאִם אַתֶּם אֵינְכֶם פָּעֳלִי בָּאָדוֹן?
<A NAME="2"> </A>
<B class="number">2</B>&nbsp;אִם לַאֲחֵרִים אֵינֶנִּי שָׁלִיחַ, לָכֶם בְּוַדַּאי שֶׁאֲנִי שָׁלִיחַ, שֶׁהֲרֵי חוֹתַם שְׁלִיחוּתִי אַתֶּם בָּאָדוֹן.
<A NAME="3"> </A>
<B class="number">3</B>&nbsp;תְּשׁוּבָתִי לַמּוֹתְחִים עָלַי בִּקֹּרֶת הִיא זֹאת:
<A NAME="4"> </A>
<B class="number">4</B>&nbsp;הַאֵין לָנוּ רְשׁוּת לֶאֱכֹל וְלִשְׁתּוֹת?
<A NAME="5"> </A>
<B class="number">5</B>&nbsp;הַאֵין לָנוּ רְשׁוּת לְהוֹבִיל אִתָּנוּ אִשָּׁה מַאֲמִינָה, כְּמוֹ לְיֶתֶר הַשְּׁלִיחִים, לַאֲחֵי הָאָדוֹן וּלְכֵיפָא?
<A NAME="6"> </A>
<B class="number">6</B>&nbsp;אוֹ רַק אֲנִי וּבַר-נַבָּא אֵין לָנוּ רְשׁוּת לִהְיוֹת פְּטוּרִים מֵעֲבוֹדָה?
<A NAME="7"> </A>
<B class="number">7</B>&nbsp;מִי מְשָׁרֵת בַּצָּבָא וּמְשַׁלֵּם אֶת כַּלְכָּלָתוֹ שֶׁלּוֹ? מִי נוֹטֵעַ כֶּרֶם וְאֵינוֹ אוֹכֵל מִפִּרְיוֹ? מִי רוֹעֶה עֵדֶר וְאֵינוֹ שׁוֹתֶה מִן הֶחָלָב שֶׁל הָעֵדֶר?
<A NAME="8"> </A>
<B class="number">8</B>&nbsp;וְכִי אֲנִי אוֹמֵר אֶת הַדְּבָרִים הָאֵלֶּה עַל-פִּי בְּנֵי אָדָם? הָאֵין גַּם הַתּוֹרָה אוֹמֶרֶת זֹאת?
<A NAME="9"> </A>
<B class="number">9</B>&nbsp;הֲרֵי בְּתוֹרַת מֹשֶׁה כָּתוּב: "לֹא-תַחְסֹם שׁוֹר בְּדִישׁוֹ."(<a href="../../Tenach/Devarim/Devarim25.htm#4">דברים כה' ד'</a>) הַאִם לַשְּׁוָרִים דּוֹאֵג אֱלֹהִים?
<A NAME="10"> </A>
<B class="number">10</B>&nbsp;אוֹ שֶׁבִּכְלָל לְמַעֲנֵנוּ הוּא אוֹמֵר זֹאת? אָכֵן לְמַעֲנֵנוּ זֶה נִכְתַּב, כְּדֵי שֶׁהַחוֹרֵשׁ יַחֲרֹשׁ בְּתִקְוָה וְהַדָּשׁ יָדוּשׁ בְּתִקְוָה לְהִשְׁתַּתֵּף בַּיְבוּל.
<A NAME="11"> </A>
<B class="number">11</B>&nbsp;אִם זָרַעְנוּ לָכֶם דְּבָרִים רוּחָנִיִּים, מָה רְבוּתָא בְּכָךְ אִם נִקְצֹר דְּבָרִים חָמְרִיִּים מִכֶּם?
<A NAME="12"> </A>
<B class="number">12</B>&nbsp;וְאִם לַאֲחֵרִים יֵשׁ חֵלֶק בַּזְּכוּת עֲלֵיכֶם, הֲלֹא כָּל שֶׁכֵּן לָנוּ? אֲבָל לֹא נִצַּלְנוּ אֶת הַזְּכוּת הַזֹּאת, אֶלָּא סוֹבְלִים אָנוּ הַכֹּל לְמַעַן לֹא נָשִׂים שׁוּם מִכְשׁוֹל לִבְשׂוֹרַת הַמָּשִׁיחַ.
<A NAME="13"> </A>
<B class="number">13</B>&nbsp;הַאֵינְכֶם יוֹדְעִים כִּי הָעוֹבְדִים בַּקֹּדֶשׁ פַּרְנָסָתָם מִבֵּית הַמִּקְדָּשׁ וּמְשָׁרְתֵי הַמִּזְבֵּחַ נוֹטְלִים אֶת חֶלְקָם מִן הַמִּזְבֵּחַ?(<a href="../../Tenach/Bemidbar/Bemidbar18.htm#10">במדבר יח' י'</a>;&nbsp;<a href="../../Tenach/Bemidbar/Bemidbar18.htm#31">יח' לא'</a>)
<A NAME="14"> </A>
<B class="number">14</B>&nbsp;כָּךְ גַּם תִּקֵּן הָאָדוֹן, שֶׁהַמַּכְרִיזִים אֶת הַבְּשׂוֹרָה יִחְיוּ מִן הַבְּשׂוֹרָה.
<A NAME="15"> </A>
<B class="number">15</B>&nbsp;בְּרַם אֲנִי לֹא נִצַּלְתִּי דָּבָר מִן הַדְּבָרִים הָאֵלֶּה, אַף לֹא כָּתַבְתִּי זֹאת כְּדֵי שֶׁלִּי יִהְיֶה כָּךְ. מוּטָב לִי לָמוּת וְשֶׁלֹּא יָשִׂים אִישׁ אֶת תְּהִלָּתִי זוֹ לָרִיק;
<A NAME="16"> </A>
<B class="number">16</B>&nbsp;כִּי כַּאֲשֶׁר אֲנִי מְבַשֵּׂר אֶת הַבְּשׂוֹרָה אֵין לִי מַה לְּהִתְהַלֵּל, שֶׁכֵּן חוֹבָה מֻטֶּלֶת עָלַי וְאוֹי לִי אִם לֹא אֲבַשֵּׂר.
<A NAME="17"> </A>
<B class="number">17</B>&nbsp;אִם מֵרְצוֹנִי אֲנִי עוֹשֶׂה זֹאת, מַגִּיעַ לִי שָׂכָר. אֲבָל אִם לֹא מֵרְצוֹנִי, הֲרֵי שֶׁתַּפְקִיד הֻפְקַד בְּיָדִי;
<A NAME="18"> </A>
<B class="number">18</B>&nbsp;מָה אֵפוֹא שְׂכָרִי? -- בָּזֶה שֶׁאֲנִי מְבַשֵּׂר אֶת הַבְּשׂוֹרָה וּמַצִּיעַ אוֹתָהּ בְּלֹא מְחִיר מִבְּלִי לְנַצֵּל אֶת הַזְּכוּת שֶׁיֵּשׁ לִי בַּבְּשׂוֹרָה!
<A NAME="19"> </A>
<B class="number">19</B>&nbsp;אַף כִּי אֵינֶנִּי מְשֻׁעְבָּד לְאִישׁ שִׁעְבַּדְתִּי אֶת עַצְמִי לַכֹּל כְּדֵי לִרְכֹּשׁ אֶת הָרַבִּים.
<A NAME="20"> </A>
<B class="number">20</B>&nbsp;לְמַעַן הַיְהוּדִים אֲנִי כִּיהוּדִי כְּדֵי לְהַשִּׂיג יְהוּדִים; לְמַעַן הַכְּפוּפִים לַתּוֹרָה אֲנִי כְּמוֹ כָּפוּף לַתּוֹרָה -- הֲגַם שֶׁאֵינֶנִּי כָּפוּף לַתּוֹרָה -- כְּדֵי לְהַשִּׂיג אֶת הַכְּפוּפִים לַתּוֹרָה;
<A NAME="21"> </A>
<B class="number">21</B>&nbsp;לְמַעַן אֵלֶּה שֶׁאֵין לָהֶם תּוֹרָה אֲנִי כְּמוֹ בְּלִי תּוֹרָה -- אַף שֶׁאֵינֶנִּי עוֹמֵד בְּלֹא תּוֹרַת אֱלֹהִים בִּהְיוֹתִי כָּפוּף לְתוֹרַת הַמָּשִׁיחַ -- כְּדֵי לְהַשִּׂיג אֶת אֵלֶּה שֶׁאֵין לָהֶם תּוֹרָה;
<A NAME="22"> </A>
<B class="number">22</B>&nbsp;לְמַעַן הַחַלָּשִׁים אֲנִי חַלָּשׁ כְּדֵי לְהַשִּׂיג אֶת הַחַלָּשִׁים; אֲנִי הַכֹּל לְמַעַן הַכֹּל כְּדֵי שֶׁאוֹשִׁיעַ לְפָחוֹת כַּמָּה מֵהֶם.
<A NAME="23"> </A>
<B class="number">23</B>&nbsp;אַךְ אֶת הַכֹּל אֲנִי עוֹשֶׂה בַּעֲבוּר הַבְּשׂוֹרָה כְּדֵי שֶׁיִּהְיֶה לִי חֵלֶק בָּהּ.
<A NAME="24"> </A>
<B class="number">24</B>&nbsp;הַאִם אֵינְכֶם יוֹדְעִים שֶׁהָרָצִים בְּאִצְטַדְיוֹן אָמְנָם רָצִים כֻּלָּם, אֲבָל אֶחָד מְקַבֵּל אֶת הַפְּרָס? בְּדוֹמֶה לְכָךְ, רוּצוּ לְמַעַן תַּשִּׂיגוּהוּ.
<A NAME="25"> </A>
<B class="number">25</B>&nbsp;כָּל מִתְחָרֶה נוֹהֵג לְהִנָּזֵר בְּכָל הַתְּחוּמִים; הַלָּלוּ -- כְּדֵי לְהַשִּׂיג זֵר נוֹבֵל, אֲבָל אֲנַחְנוּ כְּדֵי לְהַשִּׂיג זֵר שֶׁלֹּא יִבֹּל.
<A NAME="26"> </A>
<B class="number">26</B>&nbsp;לָכֵן אֲנִי רָץ לֹא כְּמִי שֶׁמְּגַשֵּׁשׁ בַּאֲפֵלָה, וַאֲנִי נֶאֱבָק לֹא כְּמִי שֶׁמַּכֶּה בָּאֲוִיר,
<A NAME="27"> </A>
<B class="number">27</B>&nbsp;אֶלָּא נוֹהֵג אֲנִי בִּקְשִׁיחוּת עִם גּוּפִי וּמְשַׁעְבְּדוֹ, שֶׁמָּא לְאַחַר שֶׁאַטִּיף לַאֲחֵרִים, אֲנִי עַצְמִי אֶמָּצֵא פָּסוּל.</p>
<a href="1Corinthians10.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>