<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>1Corinthians15</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="1Corinthians14.htm">לפרק הקודם</a>
<a name="aoa"> </a>
<h1>אגרת שאול הראשונה אל הקורינתים<br>
פרק טו</h1>
<a name="aob"> </a>
<h2>תחיית המשיח</h2>
<p>
<A NAME="1"> </A>
<B class="number">1</B>&nbsp;אַחַי, אֲנִי מַזְכִּיר לָכֶם אֶת הַבְּשׂוֹרָה שֶׁהִשְׁמַעְתִּי לָכֶם, בְּשׂוֹרָה אֲשֶׁר גַּם קִבַּלְתֶּם אוֹתָהּ וְגַם עוֹמְדִים אַתֶּם בָּהּ;
<A NAME="2"> </A>
<B class="number">2</B>&nbsp;בְּאֶמְצָעוּתָהּ אַתֶּם גַּם נוֹשָׁעִים, אִם מַחֲזִיקִים אַתֶּם בַּדָּבָר שֶׁבִּשַּׂרְתִּי לָכֶם -- שֶׁאִם לֹא כֵן, לַשָּׁוְא הָיְתָה אֱמוּנַתְכֶם.
<A NAME="3"> </A>
<B class="number">3</B>&nbsp;מָסַרְתִּי לָכֶם בָּרֹאשׁ וּבָרִאשׁוֹנָה מַה שֶּׁגַּם קִבַּלְתִּי, שֶׁהַמָּשִׁיחַ מֵת בְּעַד חֲטָאֵינוּ, לְפִי הַכְּתוּבִים;(<a href="../../Tenach/Yishayah/Yishayah53.htm#5">ישעיהו נג' ה'-ו'</a>)
<A NAME="4"> </A>
<B class="number">4</B>&nbsp;נִקְבַּר וְקָם לִתְחִיָּה בַּיּוֹם הַשְּׁלִישִׁי, לְפִי הַכְּתוּבִים;(<a href="../../Tenach/Hoshea/Hoshea06.htm#2">הושע ו' ב'</a>;&nbsp;<a href="../../Tenach/Tehillim/Tehillim16.htm#10">תהילים טז' י'</a>)
<A NAME="5"> </A>
<B class="number">5</B>&nbsp;וְנִרְאָה אֶל כֵּיפָא וְאַחַר כָּךְ אֶל הַשְּׁנֵים-עָשָׂר.
<A NAME="6"> </A>
<B class="number">6</B>&nbsp;אַחֲרֵי כֵן נִרְאָה בְּבַת אַחַת אֶל יוֹתֵר מֵחֲמֵשׁ מֵאוֹת אַחִים, אֲשֶׁר רֻבָּם עוֹדָם בַּחַיִּים וּמִקְצָתָם מֵתִים.
<A NAME="7"> </A>
<B class="number">7</B>&nbsp;אַחַר כָּךְ נִרְאָה אֶל יַעֲקֹב וּלְאַחַר מִכֵּן אֶל כָּל הַשְּׁלִיחִים.
<A NAME="8"> </A>
<B class="number">8</B>&nbsp;אַחֲרֵי כֻּלָּם נִרְאָה גַּם אֵלַי, אֲנִי, הָאַחֲרוֹן, אֲשֶׁר כְּנֵפֶל אֲנִי;
<A NAME="9"> </A>
<B class="number">9</B>&nbsp;שֶׁכֵּן אֲנִי הַפָּחוּת בַּשְּׁלִיחִים וְאֵינֶנִּי רָאוּי לְהִקָּרֵא שָׁלִיחַ מִשּׁוּם שֶׁרָדַפְתִּי אֶת קְהִלַּת אֱלֹהִים.
<A NAME="10"> </A>
<B class="number">10</B>&nbsp;אֲבָל בְּחֶסֶד אֱלֹהִים הֲרֵינִי מַה שֶּׁאֲנִי וְחַסְדּוֹ עָלַי לֹא הָיָה לָרִיק. אַדְּרַבָּא, עָמַלְתִּי יוֹתֵר מִכֻּלָּם, אַךְ לֹא אֲנִי אֶלָּא חֶסֶד אֱלֹהִים אֲשֶׁר אִתִּי.
<A NAME="11"> </A>
<B class="number">11</B>&nbsp;עַל כָּל פָּנִים, בֵּין שֶׁאֲנִי בֵּין שֶׁהֵם, כָּךְ אָנוּ מְבַשְּׂרִים וְכָךְ הֶאֱמַנְתֶּם.</p>
<a name="aoc"> </a>
<h2>תחיית המתים</h2>
<p>
<A NAME="12"> </A>
<B class="number">12</B>&nbsp;וּבְכֵן אִם מֻכְרָז כִּי הַמָּשִׁיחַ קָם מִן הַמֵּתִים, אֵיךְ אוֹמְרִים כַּמָּה מִכֶּם שֶׁאֵין תְּחִיַּת מֵתִים?
<A NAME="13"> </A>
<B class="number">13</B>&nbsp;אִם אֵין תְּחִיַּת מֵתִים, גַּם הַמָּשִׁיחַ לֹא קָם.
<A NAME="14"> </A>
<B class="number">14</B>&nbsp;וְאִם הַמָּשִׁיחַ לֹא קָם, הַכְרָזָתֵנוּ הֶבֶל וְגַם אֱמוּנַתְכֶם הֶבֶל.
<A NAME="15"> </A>
<B class="number">15</B>&nbsp;וְאָז גַּם נִמָּצֵא עֵדֵי שֶׁקֶר לֵאלֹהִים, שֶׁכֵּן הַעִידוֹנוּ עַל אֱלֹהִים כִּי הֵקִים אֶת הַמָּשִׁיחַ לִתְחִיָּה -- וְהוּא לֹא הֱקִימוֹ אִם אָמְנָם אֵין הַמֵּתִים קָמִים לִתְחִיָּה;
<A NAME="16"> </A>
<B class="number">16</B>&nbsp;וְאִם אֵין הַמֵּתִים קָמִים לִתְחִיָּה, גַּם הַמָּשִׁיחַ לֹא קָם לִתְחִיָּה.
<A NAME="17"> </A>
<B class="number">17</B>&nbsp;וְאִם הַמָּשִׁיחַ לֹא קָם לִתְחִיָּה, לַשָּׁוְא אֱמוּנַתְכֶם וַעֲדַיִן שְׁרוּיִים אַתֶּם בַּחֲטָאֵיכֶם.
<A NAME="18"> </A>
<B class="number">18</B>&nbsp;וְאָז גַּם הָאֲנָשִׁים אֲשֶׁר מֵתוּ בִּהְיוֹתָם שַׁיָּכִים לַמָּשִׁיחַ -- אֲבוּדִים הֵם.
<A NAME="19"> </A>
<B class="number">19</B>&nbsp;אִם אֲנַחְנוּ תּוֹלִים תִּקְוָה בַּמָּשִׁיחַ אַךְ וְרַק לְמַעַן חַיִּים אֵלֶּה, אֲזַי אֻמְלָלִים אָנוּ מִכָּל אָדָם.
<A NAME="20"> </A>
<B class="number">20</B>&nbsp;אֲבָל כָּעֵת הַמָּשִׁיחַ קָם מִן הַמֵּתִים, בִּכּוּרֵי כָּל יְשֵׁנֵי עָפָר.
<A NAME="21"> </A>
<B class="number">21</B>&nbsp;וּמֵאַחַר שֶׁהַמָּוֶת בָּא עַל-יְדֵי אָדָם,(<a href="../../Tenach/Bereshit/Bereshit02.htm#17">בראשית ב' יז'</a>) גַּם תְּחִיַּת הַמֵּתִים הִיא עַל-יְדֵי אָדָם;
<A NAME="22"> </A>
<B class="number">22</B>&nbsp;שֶׁכֵּן כְּמוֹ שֶׁבְּאָדָם הַכֹּל מֵתִים, כָּךְ גַּם בַּמָּשִׁיחַ הַכֹּל יָחְיוּ.
<A NAME="23"> </A>
<B class="number">23</B>&nbsp;אַךְ כָּל אֶחָד כְּסִדְרוֹ: הָרִאשׁוֹן הוּא הַמָּשִׁיחַ; אַחֲרֵי כֵן, בְּבוֹאוֹ, הַשַּׁיָּכִים לַמָּשִׁיחַ.
<A NAME="24"> </A>
<B class="number">24</B>&nbsp;אַחֲרֵי כֵן הַקֵּץ, כַּאֲשֶׁר יִמְסֹר לֵאלֹהִים הָאָב אֶת הַמַּלְכוּת לְאַחַר שֶׁיְּבַטֵּל כָּל מִמְשָׁל וְכָל סַמְכוּת וְשִׁלְטוֹן;
<A NAME="25"> </A>
<B class="number">25</B>&nbsp;כִּי עָלָיו לִמְלֹךְ עַד כִּי יָשִׁית אֶת כָּל אוֹיְבָיו תַּחַת רַגְלָיו.(<a href="../../Tenach/Tehillim/Tehillimb0.htm#1">תהילים קי' א'</a>)
<A NAME="26"> </A>
<B class="number">26</B>&nbsp;הָאוֹיֵב הָאַחֲרוֹן שֶׁיְּמֻגַּר הוּא הַמָּוֶת,(<a href="../../Tenach/Yishayah/Yishayah25.htm#8">ישעיהו כה' ח'</a>)
<A NAME="27"> </A>
<B class="number">27</B>&nbsp;שֶׁכֵּן הָאֱלֹהִים שָׁת הַכֹּל תַּחַת רַגְלָיו.(<a href="../../Tenach/Tehillim/Tehillim08.htm#7">תהילים ח' ז'</a>) וּבְאָמְרוֹ שֶׁהַכֹּל הוּשַׁת תַּחְתָּיו, בָּרוּר כִּי הַשָּׁת אֶת הַכֹּל תַּחְתָּיו אֵינֶנּוּ בַּכְּלָל הַזֶּה.
<A NAME="28"> </A>
<B class="number">28</B>&nbsp;וְכַאֲשֶׁר הַכֹּל יוּשַׁת תַּחְתָּיו, אָז גַּם הַבֵּן עַצְמוֹ יִהְיֶה כָּפוּף לְמִי שֶׁשָּׁת תַּחְתָּיו אֶת הַכֹּל, לְמַעַן יִהְיֶה הָאֱלֹהִים הַכֹּל בַּכֹּל.
<A NAME="29"> </A>
<B class="number">29</B>&nbsp;אִם לֹא כֵן, מַה יַּעֲשׂוּ הָאֲנָשִׁים שֶׁנִּטְבָּלִים בְּעַד הַמֵּתִים? אִם אָמְנָם אֵין הַמֵּתִים קָמִים לִתְחִיָּה, לָמָּה הֵם נִטְבָּלִים בַּעֲדָם?
<A NAME="30"> </A>
<B class="number">30</B>&nbsp;וְלָמָּה אֲנַחְנוּ נְתוּנִים בְּסַכָּנָה שָׁעָה שָׁעָה?
<A NAME="31"> </A>
<B class="number">31</B>&nbsp;אַחַי, אֲנִי נִשְׁבָּע בַּגַּאֲוָה שֶׁיֵּשׁ לִי בָּכֶם בַּמָּשִׁיחַ יֵשׁוּעַ אֲדוֹנֵנוּ, כִּי יוֹם יוֹם אֲנִי מֵת.
<A NAME="32"> </A>
<B class="number">32</B>&nbsp;אִם כְּדֶרֶךְ בְּנֵי אָדָם נֶאֱבַקְתִּי בְּאֶפֶסוֹס עִם חַיּוֹת רָעוֹת, מָה הַתּוֹעֶלֶת שֶׁתִּצְמַח לִי מִזֶּה? אִם אֵין תְּקוּמַת מֵתִים, הָבָה נֹאכַל וְנִשְׁתֶּה, כִּי מָחָר נָמוּת!(<a href="../../Tenach/Yishayah/Yishayah22.htm#13">ישעיהו כב' יג'</a>)
<A NAME="33"> </A>
<B class="number">33</B>&nbsp;אַל תִּטְעוּ: חֶבְרַת אֲנָשִׁים רָעִים תַּשְׁחִית מִדּוֹת טוֹבוֹת.
<A NAME="34"> </A>
<B class="number">34</B>&nbsp;הִתְפַּכְּחוּ לַצֶּדֶק וְאַל תֶּחֶטְאוּ,(<a href="../../Tenach/Tehillim/Tehillim04.htm#5">תהילים ד' ה'</a>) כִּי יֵשׁ כַּמָּה שֶׁאֵין בָּהֶם דַּעַת אֱלֹהִים; לְבָשְׁתְּכֶם אֲנִי אוֹמֵר זֹאת.</p>
<a name="aod"> </a>
<h2>הגוף החדש</h2>
<p>
<A NAME="35"> </A>
<B class="number">35</B>&nbsp;"אֲבָל אֵיךְ יָקוּמוּ הַמֵּתִים?" יִשְׁאַל אֶחָד, "בְּאֵיזֶה גּוּף הֵם יָבוֹאוּ?"
<A NAME="36"> </A>
<B class="number">36</B>&nbsp;אַתָּה הַסָּכָל, הֵן מַה שֶּׁתִּזְרַע לֹא יִחְיֶה אֶלָּא אִם יָמוּת.
<A NAME="37"> </A>
<B class="number">37</B>&nbsp;כַּאֲשֶׁר אַתָּה זוֹרֵעַ אֵינְךָ זוֹרֵעַ אֶת הַגּוּף שֶׁיִּתְהַוֶּה, אֶלָּא גַּרְגִּיר עָרוֹם שֶׁל חִטָּה, אוֹ זֶרַע אַחֵר.
<A NAME="38"> </A>
<B class="number">38</B>&nbsp;וֵאלֹהִים נוֹתֵן לוֹ גּוּף כִּרְצוֹן אֱלֹהִים, וּלְכָל זֶרַע אֶת גּוּפוֹ הוּא.(<a href="../../Tenach/Bereshit/Bereshit01.htm#11">בראשית א' יא'-יב'</a>)
<A NAME="39"> </A>
<B class="number">39</B>&nbsp;לֹא כָּל בָּשָׂר הוּא אוֹתוֹ הַבָּשָׂר; לָאָדָם בָּשָׂר מִשֶּׁלוֹ, לַחַיּוֹת בָּשָׂר אַחֵר, לָעוֹפוֹת בָּשָׂר אַחֵר וְלַדָּגִים אַחֵר.
<A NAME="40"> </A>
<B class="number">40</B>&nbsp;יֵשׁ גּוּפִים שְׁמֵימִיִּים וְגוּפִים אַרְצִיִּים, אַךְ שׁוֹנֶה הוּא הֲדַר הַגּוּפִים הַשְּׁמֵימִיִּים מֵהֲדַר הַגּוּפִים הָאַרְצִיִּים.
<A NAME="41"> </A>
<B class="number">41</B>&nbsp;לַשֶּׁמֶשׁ הָדָר מִשֶּׁלָּהּ, אֲבָל אַחֵר הוּא הֲדַר הַיָּרֵחַ וְאַחֵר הוּא הֲדַר הַכּוֹכָבִים, שֶׁהֲרֵי כּוֹכָב מִכּוֹכָב שׁוֹנֶה בַּהֲדָרוֹ.
<A NAME="42"> </A>
<B class="number">42</B>&nbsp;כֵּן גַּם תְּחִיַּת הַמֵּתִים: מַה שֶּׁנִּזְרַע בְּמַצָּב שֶׁל כִּלָּיוֹן יָקוּם בְּאִי כִּלָּיוֹן;
<A NAME="43"> </A>
<B class="number">43</B>&nbsp;נִזְרַע בְּקָלוֹן וְיָקוּם בְּכָבוֹד; נִזְרַע בְּחֻלְשָׁה וְיָקוּם בִּגְבוּרָה;
<A NAME="44"> </A>
<B class="number">44</B>&nbsp;נִזְרַע גּוּף נַפְשִׁי וְיָקוּם גּוּף רוּחָנִי. אִם יֵשׁ גּוּף נַפְשִׁי יֵשׁ גַּם גּוּף רוּחָנִי.
<A NAME="45"> </A>
<B class="number">45</B>&nbsp;וְכֵן כָּתוּב עַל אָדָם הָרִאשׁוֹן: "וַיְהִי הָאָדָם לְנֶפֶשׁ חַיָּה",(<a href="../../Tenach/Bereshit/Bereshit02.htm#7">בראשית ב' ז'</a>) אֲבָל אָדָם הָאַחֲרוֹן -- לְרוּחַ מְחַיָּה.
<A NAME="46"> </A>
<B class="number">46</B>&nbsp;לֹא הָרוּחָנִי הוּא הָרִאשׁוֹן, אֶלָּא הַנַּפְשִׁי, וְאַחֲרֵי כֵן הָרוּחָנִי.
<A NAME="47"> </A>
<B class="number">47</B>&nbsp;הָאָדָם הָרִאשׁוֹן הוּא עָפָר מִן הָאֲדָמָה; הָאָדָם הַשֵּׁנִי מִן הַשָּׁמַיִם הוּא.
<A NAME="48"> </A>
<B class="number">48</B>&nbsp;כָּאֶחָד שֶׁהוּא עָפָר כֵּן גַּם אֵלֶּה אֲשֶׁר עָפָר הֵם; כָּאֶחָד שֶׁהוּא שְׁמֵימִי כֵּן גַּם אֵלֶּה אֲשֶׁר שְׁמֵימִיִּים הֵם.
<A NAME="49"> </A>
<B class="number">49</B>&nbsp;וּכְמוֹ שֶׁלָּבַשְׁנוּ אֶת צַלְמוֹ שֶׁל הָאַרְצִי נִלְבַּשׁ גַּם אֶת צֶלֶם הַשְּׁמֵימִי.(<a href="../../Tenach/Bereshit/Bereshit05.htm#3">בראשית ה' ג'</a>)
<A NAME="50"> </A>
<B class="number">50</B>&nbsp;אֹמַר זֹאת, אַחַי: בָּשָׂר וָדָם אֵינוֹ יָכוֹל לָרֶשֶׁת אֶת מַלְכוּת הָאֱלֹהִים; גַּם אֵין הַכִּלָּיוֹן יוֹרֵשׁ אַל-כִּלָּיוֹן.
<A NAME="51"> </A>
<B class="number">51</B>&nbsp;הִנֵּה רָז אַגִּיד לָכֶם: לֹא כֻּלָּנוּ נָמוּת, אֲבָל כֻּלָּנוּ נִשְׁתַּנֶּה
<A NAME="52"> </A>
<B class="number">52</B>&nbsp;בִּן רֶגַע וּכְהֶרֶף עַיִן בַּשּׁוֹפָר הָאַחֲרוֹן, שֶׁכֵּן יִתָּקַע בְּשׁוֹפָר וְהַמֵּתִים יָקוּמוּ בְּלִי כִּלָּיוֹן וַאֲנַחְנוּ נִשְׁתַּנֶּה;
<A NAME="53"> </A>
<B class="number">53</B>&nbsp;כִּי מִן הָרָאוּי שֶׁזֶּה הַכָּפוּף לְכִלָּיוֹן יִלְבַּשׁ אַל-כִּלָּיוֹן וְזֶה הַכָּפוּף לַמָּוֶת יִלְבַּשׁ אַלְמָוֶת.
<A NAME="54"> </A>
<B class="number">54</B>&nbsp;וְכַאֲשֶׁר הַכָּפוּף לְכִלָּיוֹן יִלְבַּשׁ אַל-כִּלָּיוֹן וְהַכָּפוּף לַמָּוֶת יִלְבַּשׁ אַלְמָוֶת, אָז יִתְקַיֵּם דְּבַר הַכָּתוּב: "בֻּלַּע הַמָּוֶת לָנֶצַח."(<a href="../../Tenach/Yishayah/Yishayah25.htm#8">ישעיהו כה' ח</a>)
<A NAME="55"> </A>
<B class="number">55</B>&nbsp;"אַיֵּה עָקְצְךָ מָוֶת? אַיֵּה נִצְחוֹנְךָ מָוֶת?"(<a href="../../Tenach/Hoshea/Hoshea13.htm#14">הושע יג' יד'</a>)
<A NAME="56"> </A>
<B class="number">56</B>&nbsp;עֹקֶץ הַמָּוֶת הוּא הַחֵטְא, וְהַחֵטְא תָּקְפּוֹ בָּא מִן הַתּוֹרָה.
<A NAME="57"> </A>
<B class="number">57</B>&nbsp;אֲבָל תּוֹדָה לֵאלֹהִים הַנּוֹתֵן לָנוּ אֶת הַנִּצָּחוֹן עַל-יְדֵי אֲדוֹנֵנוּ יֵשׁוּעַ הַמָּשִׁיחַ.
<A NAME="58"> </A>
<B class="number">58</B>&nbsp;עַל כֵּן, אַחַי הָאֲהוּבִים, עִמְדוּ הֵיטֵב וִהְיוּ יַצִּיבִים; הֱיוּ תָּמִיד עֲתִירֵי פֹּעַל בַּעֲבוֹדָתוֹ שֶׁל הָאָדוֹן, בִּידִיעָה שֶׁעֲמַלְכֶם אֵינֶנּוּ לָרִיק בָּאָדוֹן.(<a href="../../Tenach/DivreiB/DivreiB15.htm#7">דברי הימים ב', טו' ז'</a>)</p>
<a href="1Corinthians16.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>