<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>1John05</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="1John04.htm">לפרק הקודם</a>
<a name="aea"> </a>
<h1>אגרת יוחנן הראשונה<br>
פרק ה</h1>
<a name="aeb"> </a>
<h2>האמונה מנצחת את העולם</h2>
<p>
<A NAME="1"> </A>
<B class="number">1</B>&nbsp;כָּל הַמַּאֲמִין כִּי יֵשׁוּעַ הוּא הַמָּשִׁיחַ, נוֹלַד מֵאֱלֹהִים. וְכָל הָאוֹהֵב אֶת הַמּוֹלִיד אוֹהֵב גַּם אֶת מִי שֶׁנּוֹלַד מִמֶּנּוּ.
<A NAME="2"> </A>
<B class="number">2</B>&nbsp;בָּזֹאת נֵדַע כִּי אוֹהֲבִים אָנוּ אֶת יַלְדֵי אֱלֹהִים: בִּהְיוֹתֵנוּ אוֹהֲבִים אֶת אֱלֹהִים וּמְקַיְּמִים אֶת מִצְווֹתָיו.
<A NAME="3"> </A>
<B class="number">3</B>&nbsp;הֵן זֹאת הִיא אַהֲבַת אֱלֹהִים, שֶׁנִּשְׁמֹר אֶת מִצְווֹתָיו. וּמִצְווֹתָיו אֵינָן קָשׁוֹת,(<a href="../../Tenach/Tehillim/Tehillimb9.htm#47">תהילים קיט' מז'-מח'</a>)
<A NAME="4"> </A>
<B class="number">4</B>&nbsp;שֶׁכֵּן כָּל הַנּוֹלָד מֵאֵת אֱלֹהִים מְנַצֵּחַ אֶת הָעוֹלָם. וְזֶהוּ הַנִּצָּחוֹן הַמְנַצֵּחַ אֶת הָעוֹלָם -- אֱמוּנָתֵנוּ.
<A NAME="5"> </A>
<B class="number">5</B>&nbsp;מִי הַמְנַצֵּחַ אֶת הָעוֹלָם בִּלְתִּי אִם הַמַּאֲמִין כִּי יֵשׁוּעַ הוּא בֶּן-הָאֱלֹהִים?</p>
<a name="aec"> </a>
<h2>העדות על הבן</h2>
<p>
<A NAME="6"> </A>
<B class="number">6</B>&nbsp;זֶה הוּא אֲשֶׁר בָּא בְּמַיִם וּבְדָם -- יֵשׁוּעַ הַמָּשִׁיחַ; לֹא בַּמַּיִם בִּלְבַד, כִּי אִם בַּמַּיִם וּבַדָּם. וְהָרוּחַ הִיא הַמְּעִידָה, שֶׁהֲרֵי הָרוּחַ הִיא הָאֱמֶת.
<A NAME="7"> </A>
<B class="number">7</B>&nbsp;הֵן שְׁלוֹשָׁה הֵם הַמְּעִידִים:
<A NAME="8"> </A>
<B class="number">8</B>&nbsp;הָרוּחַ וְהַמַּיִם וְהַדָּם וּשְׁלָשְׁתָּם לְשֵׁם הָאֶחָד הֵם.
<A NAME="9"> </A>
<B class="number">9</B>&nbsp;אִם מְקַבְּלִים אָנוּ עֵדוּת בְּנֵי אָדָם, עֵדוּת אֱלֹהִים גְּדוֹלָה מִמֶּנָּה, שֶׁכֵּן זֹאת עֵדוּת אֱלֹהִים אֲשֶׁר הוּא הֵעִיד עַל בְּנוֹ.
<A NAME="10"> </A>
<B class="number">10</B>&nbsp;הַמַּאֲמִין בְּבֶן-הָאֱלֹהִים הָעֵדוּת נִמְצֵאת בְּקִרְבּוֹ. מִי שֵׁאֵינוֹ מַאֲמִין לֵאלֹהִים שָׂם אוֹתוֹ לְכוֹזֵב, מִפְּנֵי שֶׁלֹּא הֶאֱמִין בָּעֵדוּת אֲשֶׁר הֵעִיד אֱלֹהִים עַל בְּנוֹ.
<A NAME="11"> </A>
<B class="number">11</B>&nbsp;וְזֹאת הִיא הָעֵדוּת: אֱלֹהִים נָתַן לָנוּ חַיֵּי עוֹלָם, וְהַחַיִּים הָאֵלֶּה בִּבְנוֹ הֵם.
<A NAME="12"> </A>
<B class="number">12</B>&nbsp;מִי שֶׁיֵּשׁ לוֹ הַבֵּן יֵשׁ לוֹ הַחַיִּים. מִי שֶׁאֵין לוֹ הַבֵּן אֵין לוֹ הַחַיִּים.
<A NAME="13"> </A>
<B class="number">13</B>&nbsp;זֹאת כָּתַבְתִּי אֲלֵיכֶם, הַמַּאֲמִינִים בְּשֵׁם בֶּן-הָאֱלֹהִים, לְמַעַן תֵּדְעוּ שֶׁיֵּשׁ לָכֶם חַיֵּי עוֹלָם.
<A NAME="14"> </A>
<B class="number">14</B>&nbsp;וּבִטְחוֹנֵנוּ בּוֹ שֶׁאִם נְבַקֵּשׁ דָּבָר כִּרְצוֹנוֹ יִשְׁמַע אוֹתָנוּ.(<a href="../../Tenach/Tehillim/Tehillim65.htm#3">תהילים סה' ג'</a>;&nbsp;<a href="../../Tenach/MelachimB/MelachimB20.htm#5">מלכים ב', כ' ה'</a>)
<A NAME="15"> </A>
<B class="number">15</B>&nbsp;וְאִם יוֹדְעִים אָנוּ שֶׁהוּא שׁוֹמֵעַ אוֹתָנוּ בְּכָל אֲשֶׁר נְבַקֵּשׁ, יוֹדְעִים אָנוּ כִּי הַמִּשְׁאָלוֹת שֶׁבִּקַּשְׁנוּ מִמֶּנּוּ נִתָּנוֹת לָנוּ.
<A NAME="16"> </A>
<B class="number">16</B>&nbsp;אִישׁ אִם יִרְאֶה אֶת אָחִיו חוֹטֵא חֵטְא שֶׁאֵינֶנּוּ חֵטְא-מָוֶת. יִתְפַּלֵּל וֵאלֹהִים יִתֵּן לוֹ חַיִּים, לְאֵלֶּה שֶׁלֹּא חָטְאוּ חֵטְא-מָוֶת. יֵשׁ חֵטְא-מָוֶת; עַל זֶה אֵינֶנִּי אוֹמֵר שֶׁיִּתְפַּלֵּל.
<A NAME="17"> </A>
<B class="number">17</B>&nbsp;כָּל עַוְלָה חֵטְא הִיא, אַךְ יֵשׁ חֵטְא שֶׁאֵינוֹ חֵטְא-מָוֶת.
<A NAME="18"> </A>
<B class="number">18</B>&nbsp;יוֹדְעִים אָנוּ כִּי כָּל מִי שֶׁנּוֹלָד מֵאֱלֹהִים אֵינֶנּוּ חוֹטֵא; הוּא אֲשֶׁר נוֹלַד מֵאֱלֹהִים שׁוֹמֵר אוֹתוֹ וְהָרַע אֵינוֹ נוֹגֵעַ בּוֹ.
<A NAME="19"> </A>
<B class="number">19</B>&nbsp;יוֹדְעִים אָנוּ כִּי מֵאֱלֹהִים אֲנַחְנוּ וְכִי הָעוֹלָם כֻּלּוֹ שָׁרוּי בָּרַע.
<A NAME="20"> </A>
<B class="number">20</B>&nbsp;וְיוֹדְעִים אָנוּ שֶׁבֶּן-הָאֱלֹהִים בָּא וְנָתַן לָנוּ בִּינָה לָדַעַת אֶת הָאֲמִתִּי; וַאֲנַחְנוּ בָּאֲמִתִּי, בִּבְנוֹ יֵשׁוּעַ הַמָּשִׁיחַ. הוּא הָאֵל הָאֲמִתִּי וְחַיֵּי עוֹלָם.
<A NAME="21"> </A>
<B class="number">21</B>&nbsp;יְלָדַי, הִשָּׁמְרוּ לָכֶם מִן הָאֱלִילִים.</p>
<a href="../main/2John0.htm" target="text">לאגרת יוחנן השניה</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>