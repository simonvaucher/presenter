<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>1John03</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="1John02.htm">לפרק הקודם</a>
<a name="aca"> </a>
<h1>אגרת יוחנן הראשונה<br>
פרק ג</h1>
<a name="acb"> </a>
<h2>ילדי אלהים -- המשך</h2>
<p>
<A NAME="1"> </A>
<B class="number">1</B>&nbsp;רְאוּ אֵיזוֹ אַהֲבָה נָתַן לָנוּ הָאָב לְהִקָּרֵא יַלְדֵי אֱלֹהִים! וְאָכֵן כָּךְ אֲנַחְנוּ. מִשּׁוּם כָּךְ הָעוֹלָם אֵינוֹ מַכִּיר אוֹתָנוּ, מִשּׁוּם שֶׁלֹּא הִכִּיר אוֹתוֹ.
<A NAME="2"> </A>
<B class="number">2</B>&nbsp;אֲהוּבַי, עַכְשָׁו יַלְדֵי אֱלֹהִים אֲנַחְנוּ, וְעוֹד לֹא נִגְלָה מַה נִּהְיֶה. יוֹדְעִים אָנוּ שֶׁבְּהִגָּלוֹתוֹ נִהְיֶה כָּמוֹהוּ, כִּי נִרְאֵהוּ כְּמוֹ שֶׁהוּא.(<a href="../../Tenach/Tehillim/Tehillim17.htm#15">תהילים יז' טו'</a>)
<A NAME="3"> </A>
<B class="number">3</B>&nbsp;וְכָל מִי שֶׁנִּסְמָךְ עָלָיו בַּתִּקְוָה הַזֹּאת, מְטַהֵר אֶת עַצְמוֹ כְּפִי שֶׁטָהוֹר הָאֶחָד הַהוּא.
<A NAME="4"> </A>
<B class="number">4</B>&nbsp;כָּל מִי שֶׁחוֹטֵא גַּם עוֹבֵר עַל הַתּוֹרָה; הַחֵטְא הוּא עֲבֵרָה עַל הַתּוֹרָה.
<A NAME="5"> </A>
<B class="number">5</B>&nbsp;אַתֶּם יוֹדְעִים שֶׁהוּא נִגְלָה כְּדֵי לָשֵׂאת אֶת חֲטָאֵינוּ, וּבוֹ אֵין חֵטְא.
<A NAME="6"> </A>
<B class="number">6</B>&nbsp;כָּל הָעוֹמֵד בּוֹ לֹא יֶחֱטָא; כָּל הַחוֹטֵא לֹא רָאָהוּ אַף לֹא יְדָעוֹ.
<A NAME="7"> </A>
<B class="number">7</B>&nbsp;יְלָדַי, אַל יַתְעֶה אֶתְכֶם אִישׁ: הָעוֹשֶׂה צְדָקָה צַדִּיק, כְּשֵׁם שֶׁהַהוּא צַדִּיק.
<A NAME="8"> </A>
<B class="number">8</B>&nbsp;הָעוֹשֶׂה חֵטְא מִן הַשָּׂטָן הוּא, כִּי הַשָּׂטָן חוֹטֵא מֵרֵאשִׁית. לָזֹאת נִגְלָה בֶּן-הָאֱלֹהִים, לְהָפֵר אֶת פְּעֻלּוֹת הַשָּׂטָן.
<A NAME="9"> </A>
<B class="number">9</B>&nbsp;כָּל הַנּוֹלָד מֵאֱלֹהִים אֵינֶנּוּ חוֹטֵא, כִּי זַרְעוֹ נִשְׁאָר בּוֹ; וְאֵין הוּא יָכוֹל לַחֲטֹא, כִּי מֵאֱלֹהִים נוֹלַד.
<A NAME="10"> </A>
<B class="number">10</B>&nbsp;בָּזֶה יִוָּדְעוּ יַלְדֵי הָאֱלֹהִים וְיַלְדֵי הַשָּׂטָן: כָּל מִי שֶׁאֵינוֹ עוֹשֶׂה צְדָקָה אֵינֶנּוּ מֵאֱלֹהִים, וְכֵן מִי שֶׁאֵינוֹ אוֹהֵב אֶת אָחִיו.</p>
<a name="acc"> </a>
<h2>אהבו זה את זה</h2>
<p>
<A NAME="11"> </A>
<B class="number">11</B>&nbsp;הֵן זֶהוּ דְּבַר הַבְּשׂוֹרָה אֲשֶׁר שְׁמַעְתֶּם מֵרֵאשִׁית, שֶׁנֹּאהַב אִישׁ אֶת רֵעֵהוּ;
<A NAME="12"> </A>
<B class="number">12</B>&nbsp;לֹא כְּקַיִן אֲשֶׁר הָיָה מִן הָרַע וְהָרַג אֶת אָחִיו. וּמַדּוּעַ הֲרָגוֹ? מִפְּנֵי שֶׁמַּעֲשָׂיו הָיוּ רָעִים, אַךְ מַעֲשֵׂי אָחִיו מַעֲשֵׂי צֶדֶק.(<a href="../../Tenach/Bereshit/Bereshit04.htm#8">בראשית ד' ח'</a>)
<A NAME="13"> </A>
<B class="number">13</B>&nbsp;אַחַי, אַל תִּתְמְהוּ אִם הָעוֹלָם שׂוֹנֵא אֶתְכֶם.
<A NAME="14"> </A>
<B class="number">14</B>&nbsp;אֲנַחְנוּ יוֹדְעִים כִּי עָבַרְנוּ מִן הַמָּוֶת אֶל הַחַיִּים, שֶׁכֵּן אוֹהֲבִים אֲנַחְנוּ אֶת אַחֵינוּ. אִישׁ אֲשֶׁר אֵינוֹ אוֹהֵב נִשְׁאָר בַּמָּוֶת.
<A NAME="15"> </A>
<B class="number">15</B>&nbsp;כָּל הַשּׂוֹנֵא אֶת אָחִיו רוֹצֵחַ הוּא. וְיוֹדְעִים אַתֶּם שֶׁכָּל רוֹצֵחַ אֵין חַיֵּי עוֹלָם מִתְקַיְּמִים בּוֹ.
<A NAME="16"> </A>
<B class="number">16</B>&nbsp;בָּזֹאת הִכַּרְנוּ מַה הִיא אַהֲבָה, בָּעֻבְדָּה שֶׁהוּא מָסַר אֶת נַפְשׁוֹ בַּעֲדֵנוּ. גַּם אֲנַחְנוּ חַיָּבִים לִמְסֹר אֶת נַפְשֵׁנוּ בְּעַד אַחֵינוּ.
<A NAME="17"> </A>
<B class="number">17</B>&nbsp;מִי שֶׁיֵּשׁ לוֹ נִכְסֵי הָעוֹלָם וְהוּא רוֹאֶה אֶת אָחִיו בְּמַחְסוֹר וּמוֹנֵעַ אֶת רַחֲמָיו מִמֶּנּוּ, אֵיךְ תַּעֲמֹד בּוֹ אַהֲבַת אֱלֹהִים?
<A NAME="18"> </A>
<B class="number">18</B>&nbsp;יְלָדַי, אַל נָא נֹאהַב בְּמִלִּים וּבְדִבּוּר, כִּי אִם בְּפֹעַל וּבֶאֱמֶת.</p>
<a name="acd"> </a>
<h2>עוז ובטחון לפני אלהים</h2>
<p>
<A NAME="19"> </A>
<B class="number">19</B>&nbsp;בָּזֶה נֵדַע כִּי מִן הָאֱמֶת אֲנַחְנוּ וְנַשְׁקִיט אֶת לְבָבֵנוּ לְפָנָיו,
<A NAME="20"> </A>
<B class="number">20</B>&nbsp;שֶׁכֵּן אִם לִבֵּנוּ יַרְשִׁיעַ אוֹתָנוּ, הָאֱלֹהִים גָּדוֹל מִלִּבֵּנוּ וְהוּא יוֹדֵעַ הַכֹּל.
<A NAME="21"> </A>
<B class="number">21</B>&nbsp;אֲהוּבַי, אִם לִבֵּנוּ אֵינוֹ מַרְשִׁיעַ אוֹתָנוּ, עֹז לָנוּ לִפְנֵי אֱלֹהִים;
<A NAME="22"> </A>
<B class="number">22</B>&nbsp;וְכָל אֲשֶׁר נְבַקֵּשׁ נְקַבֵּל מִמֶּנּוּ, מִפְּנֵי שֶׁשּׁוֹמְרִים אָנוּ אֶת מִצְווֹתָיו וְעוֹשִׂים אֶת הַטּוֹב בְּעֵינָיו.(<a href="../../Tenach/Tehillim/Tehillim37.htm#3">תהילים לז' ג'-ד'</a>)
<A NAME="23"> </A>
<B class="number">23</B>&nbsp;זֹאת מִצְוָתוֹ: לְהַאֲמִין בְּשֵׁם בְּנוֹ יֵשׁוּעַ הַמָּשִׁיחַ וְלֶאֱהֹב זֶה אֶת זֶה כְּפִי שֶׁצִּוָּנוּ.
<A NAME="24"> </A>
<B class="number">24</B>&nbsp;הַשּׁוֹמֵר אֶת מִצְווֹת אֱלֹהִים שׁוֹכֵן בֵּאלֹהִים וֵאלֹהִים בּוֹ. וּבָזֹאת נֵדַע שֶׁהוּא שׁוֹכֵן בָּנוּ: בָּרוּחַ אֲשֶׁר נָתַן לָנוּ.</p>
<a href="1John04.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>