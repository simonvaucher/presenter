<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew04</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew03.htm">לפרק הקודם</a>
<a name="ada"> </a>
<h1>הבשורה על-פי מתי<br>
פרק ד</h1>
<a name="adb"> </a>
<h2>ישוע עומד בניסיון</h2>
<h3>(<a href="../Mark/Mark01.htm#aaca">מרקוס א' 13-12</a>;&nbsp;<a href="../Luke/Luke04.htm#adb">לוקס ד' 13-1</a>)</h3>
<p>
<A NAME="1"> </A>
<B class="number">1</B>&nbsp;אָז הוֹבִילָה הָרוּחַ אֶת יֵשׁוּעַ אֶל הַמִּדְבָּר לְהִתְנַסּוֹת עַל-יְדֵי הַשָּׂטָן,
<A NAME="2"> </A>
<B class="number">2</B>&nbsp;וּלְאַחַר שֶׁצָּם אַרְבָּעִים יוֹם וְאַרְבָּעִים לַיְלָה הָיָה רָעֵב.
<A NAME="3"> </A>
<B class="number">3</B>&nbsp;נִגַּשׁ אֵלָיו הַמְנַסֶּה וְאָמַר: "אִם בֶּן-הָאֱלֹהִים אַתָּה, צַוֵּה שֶׁהָאֲבָנִים הָאֵלֶּה יִהְיוּ לְלֶחֶם."
<A NAME="4"> </A>
<B class="number">4</B>&nbsp;הֵשִׁיב יֵשׁוּעַ וְאָמַר: "כָּתוּב, 'לֹא עַל-הַלֶּחֶם לְבַדּוֹ יִחְיֶה הָאָדָם, כִּי עַל-כָּל-מוֹצָא פִי-יהוה'."(<a href="../../Tenach/Devarim/Devarim08.htm#3">דברים ח' ג'</a>)
<A NAME="5"> </A>
<B class="number">5</B>&nbsp;לָקַח אוֹתוֹ הַשָּׂטָן אֶל עִיר הַקֹּדֶשׁ וְהֶעֱמִידוֹ עַל פִּנַּת גַּג בֵּית הַמִּקְדָּשׁ.
<A NAME="6"> </A>
<B class="number">6</B>&nbsp;אָמַר לוֹ: "אִם בֶּן-הָאֱלֹהִים אַתָּה, הַשְׁלֵךְ עַצְמְךָ לְמַטָּה, שֶׁהֲרֵי כָּתוּב, 'כִּי מַלְאָכָיו יְצַוֶּה-לָּךְ, עַל-כַּפַּיִם יִשָּׂאוּנְךָ, פֶּן-תִּגֹּף בָּאֶבֶן רַגְלֶךָ'."(<a href="../../Tenach/Tehillim/Tehillim91.htm#11">תהילים צא' יא'-יב'</a>)
<A NAME="7"> </A>
<B class="number">7</B>&nbsp;אָמַר לוֹ יֵשׁוּעַ: "עוֹד כָּתוּב, 'לֹא תְּנַסֶּה אֶת-יהוה אֱלֹהֶיךָ'."(<a href="../../Tenach/Devarim/Devarim06.htm#16">דברים ו' טז'</a>)
<A NAME="8"> </A>
<B class="number">8</B>&nbsp;לָקַח אוֹתוֹ הַשָּׂטָן לְהַר גָּבוֹהַ מְאֹד וְהֶרְאָה לוֹ אֶת כָּל מַמְלְכוֹת תֵּבֵל וּכְבוֹדָן.
<A NAME="9"> </A>
<B class="number">9</B>&nbsp;אָמַר אֵלָיו: "אֶת כָּל אֵלֶּה אֶתֵּן לְךָ אִם תִּפֹּל עַל פָּנֶיךָ וְתִשְׁתַּחֲוֶה לִי."
<A NAME="10"> </A>
<B class="number">10</B>&nbsp;הֵשִׁיב לוֹ יֵשׁוּעַ: " הִסְתַּלֵּק, הַשָּׂטָן, הֵן כָּתוּב, 'לַיהוה אֱלֹהֶיךָ תִּשְׁתַּחֲוֶה וְאוֹתוֹ לְבַדּוֹ תַּעֲבֹד'."(<a href="../../Tenach/Devarim/Devarim06.htm#13">דברים ו' יג'</a>;&nbsp;<a href="../../Tenach/MelachimB/MelachimB17.htm#35">מלכים ב', יז' לה'-לו'</a>)
<A NAME="11"> </A>
<B class="number">11</B>&nbsp;לְאַחַר מִכֵּן עָזַב אוֹתוֹ הַשָּׂטָן וּמַלְאָכִים נִגְּשׁוּ לְשָׁרְתוֹ.</p>
<a name="adc"> </a>
<h2>ישוע מתחיל את שליחותו בגליל</h2>
<h3>(<a href="../Mark/Mark01.htm#aad">מרקוס א' 15-14</a>;&nbsp;<a href="../Luke/Luke04.htm#adba">לוקס ד' 15-14</a>)</h3>
<p>
<A NAME="12"> </A>
<B class="number">12</B>&nbsp;כַּאֲשֶׁר שָׁמַע יֵשׁוּעַ כִּי הִסְגִּירוּ אֶת יוֹחָנָן יָצָא אֶל הַגָּלִיל.
<A NAME="13"> </A>
<B class="number">13</B>&nbsp;הוּא עָזַב אֶת נָצְרַת וּבָא לָגוּר בִּכְפַר נַחוּם לְיַד הַיָּם, בְּחֶבֶל זְבוּלוּן וְנַפְתָּלִי,
<A NAME="14"> </A>
<B class="number">14</B>&nbsp;לְמַעַן יִתְקַיֵּם הַנֶּאֱמָר בְּפִי יְשַׁעְיָהוּ הַנָּבִיא:
<A NAME="15"> </A>
<B class="number">15</B>&nbsp;"אַרְצָה זְבֻלוּן וְאַרְצָה נַפְתָּלִי, דֶּרֶךְ הַיָּם, עֵבֶר הַיַּרְדֵּן, גְּלִיל הַגּוֹיִם.(<a href="../../Tenach/Yishayah/Yishayah08.htm#23">ישעיהו ח' כג'</a>)
<A NAME="16"> </A>
<B class="number">16</B>&nbsp;הָעָם הַהֹלְכִים בַּחֹשֶׁךְ רָאוּ אוֹר גָּדוֹל, יֹשְׁבֵי בְּאֶרֶץ צַלְמָוֶת אוֹר נָגַהּ עֲלֵיהֶם."(<a href="../../Tenach/Yishayah/Yishayah09.htm#1">ישעיהו ט' א'-ב'</a>)
<A NAME="17"> </A>
<B class="number">17</B>&nbsp;מִן הָעֵת הַהִיא הֵחֵל יֵשׁוּעַ לְהַכְרִיז וְלוֹמַר: "חִזְרוּ בִּתְשׁוּבָה, כִּי קָרְבָה מַלְכוּת שָׁמַיִם."</p>
<a name="add"> </a>
<h2>הקריאה לארבעה דייגים</h2>
<h3>(<a href="../Mark/Mark01.htm#aae">מרקוס א' 20-16</a>;&nbsp;<a href="../Luke/Luke05.htm#aeb">לוקס ה' 11-1</a>)</h3>
<p>
<A NAME="18"> </A>
<B class="number">18</B>&nbsp;כְּשֶׁהָלַךְ לְיַד יָם הַגָּלִיל רָאָה שְׁנֵי אַחִים, אֶת שִׁמְעוֹן הַנִּקְרָא כֵּיפָא וְאֶת אַנְדְּרֵי אָחִיו, מַשְׁלִיכִים רֶשֶׁת לְתוֹךְ הַיָּם, כִּי הָיוּ דַּיָּגִים.
<A NAME="19"> </A>
<B class="number">19</B>&nbsp;אָמַר לָהֶם: "בּוֹאוּ אַחֲרַי וְאֶעֱשֶׂה אֶתְכֶם דַּיָּגֵי אָדָם."
<A NAME="20"> </A>
<B class="number">20</B>&nbsp;מִיָּד עָזְבוּ אֶת הָרְשָׁתוֹת וְהָלְכוּ אַחֲרָיו.
<A NAME="21"> </A>
<B class="number">21</B>&nbsp;בְּלֶכְתּוֹ הָלְאָה רָאָה שְׁנֵי אַחִים אֲחֵרִים, אֶת יַעֲקֹב בֶּן זַבְדַּי וְאֶת יוֹחָנָן אָחִיו, בַּסִּירָה עִם זַבְדַּי אֲבִיהֶם וְהֵם מְתַקְּנִים אֶת רִשְׁתוֹתֵיהֶם. קָרָא לָהֶם
<A NAME="22"> </A>
<B class="number">22</B>&nbsp;וּמִיָּד עָזְבוּ אֶת הַסִּירָה וְאֶת אֲבִיהֶם וְהָלְכוּ אַחֲרָיו.</p>
<a name="ade"> </a>
<h2>ישוע משרת את ההמונים</h2>
<h3>(<a href="../Luke/Luke06.htm#afe">לוקס ו' 19-17</a>)</h3>
<p>
<A NAME="23"> </A>
<B class="number">23</B>&nbsp;הוּא סָבַב בְּכָל הַגָּלִיל כְּשֶׁהוּא מְלַמֵּד בְּבָתֵּי הַכְּנֶסֶת וּמַכְרִיז אֶת בְּשׂוֹרַת הַמַּלְכוּת וּמְרַפֵּא כָּל מַחֲלָה וְכָל מַדְוֶה בָּעָם.
<A NAME="24"> </A>
<B class="number">24</B>&nbsp;	שִׁמְעוֹ יָצָא בְּכָל סוּרְיָה וְהֵבִיאוּ אֵלָיו אֶת כָּל הַחוֹלִים הַסּוֹבְלִים מִמַּחֲלוֹת וּמַכְאוֹבִים לְמִינֵיהֶם, וְגַם אֲנָשִׁים אֲחוּזֵי שֵׁדִים, מֻכֵּי יָרֵחַ וּמְשֻׁתָּקִים, וְהוּא רִפֵּא אוֹתָם.
<A NAME="25"> </A>
<B class="number">25</B>&nbsp;הֲמוֹנִים הֲמוֹנִים הָלְכוּ אַחֲרָיו מֵהַגָּלִיל וּמִדֵּקַפּוֹלִיס, מִירוּשָׁלַיִם וִיהוּדָה וּמֵעֵבֶר הַיַּרְדֵּן.</p>
<a href="Matthew05.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>