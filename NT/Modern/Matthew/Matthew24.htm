<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew24</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew23.htm">לפרק הקודם</a>
<a name="axa"> </a>
<h1>הבשורה על-פי מתי<br>
פרק כד</h1>
<a name="axb"> </a>
<h2>ישוע מנבא חורבן וצרות</h2>
<h3>(<a href="../Mark/Mark13.htm#amb">מרקוס יג' 13-1</a>;&nbsp;<a href="../Luke/Luke21.htm#auc">לוקס כא' 19-5</a>)</h3>
<p>
<A NAME="1"> </A>
<B class="number">1</B>&nbsp;בְּצֵאתוֹ מִבֵּית הַמִּקְדָשׁ לָלֶכֶת לְדַרְכּוֹ נִגְּשׁוּ תַּלְמִידָיו לְהַרְאוֹת לוֹ אֶת בִּנְיְנֵי הַמִּקְדָּשׁ.
<A NAME="2"> </A>
<B class="number">2</B>&nbsp;הֵגִיב יֵשׁוּעַ וְאָמַר לָהֶם: "רוֹאִים אַתֶּם אֶת כָּל אֵלֶּה? אָמֵן אוֹמֵר אֲנִי לָכֶם, לֹא תִּשָּׁאֵר פֹּה אֶבֶן עַל אֶבֶן אֲשֶׁר לֹא תֻּפַּל אַרְצָה."(<a href="../../Tenach/MelachimA/MelachimA09.htm#7">מלכים א', ט' ז'-ח'</a>)
<A NAME="3"> </A>
<B class="number">3</B>&nbsp;כַּאֲשֶׁר יָשַׁב עַל הַר הַזֵּיתִים נִגְּשׁוּ אֵלָיו הַתַּלְמִידִים לְבַדָּם וְאָמְרוּ: "הַגֵּד נָא לָנוּ מָתַי יִהְיֶה הַדָּבָר הַזֶּה וּמַה הוּא אוֹת בּוֹאֲךָ וְקֵץ הָעוֹלָם?"
<A NAME="4"> </A>
<B class="number">4</B>&nbsp;הֵשִׁיב יֵשׁוּעַ וְאָמַר לָהֶם: "הִזָּהֲרוּ שֶׁלֹּא יַתְעֶה אֶתְכֶם אִישׁ,
<A NAME="5"> </A>
<B class="number">5</B>&nbsp;כִּי רַבִּים יָבוֹאוּ בִּשְׁמִי וְיֹאמְרוּ 'אֲנִי הַמָּשִׁיחַ' וְיַתְעוּ רַבִּים.(<a href="../../Tenach/Yirmiah/Yirmiah14.htm#14">ירמיהו יד' יד'</a>)
<A NAME="6"> </A>
<B class="number">6</B>&nbsp;וְאַתֶּם עֲתִידִים לִשְׁמֹעַ מִלְחָמוֹת וּשְׁמוּעוֹת מִלְחָמָה. שִׂימוּ לֵב, אַל תִּבָּהֲלוּ; כִּי צָרִיךְ לִהְיוֹת הַדָּבָר הַזֶּה, וּבְכָל זֹאת עוֹד לֹא בָּא הַקֵּץ.
<A NAME="7"> </A>
<B class="number">7</B>&nbsp;גּוֹי יָקוּם עַל גּוֹי וּמַמְלָכָה עַל מַמְלָכָה וְיִהְיוּ רָעָב וּרְעִידוֹת אֲדָמָה בִּמְקוֹמוֹת רַבִּים,(<a href="../../Tenach/DivreiB/DivreiB15.htm#6">דברי הימים ב', טו' ו'</a>;&nbsp;<a href="../../Tenach/Yishayah/Yishayah19.htm#2">ישעיהו יט' ב'</a>)
<A NAME="8"> </A>
<B class="number">8</B>&nbsp;אַךְ כָּל אֵלֶּה רֵאשִׁית הַצָּרוֹת.
<A NAME="9"> </A>
<B class="number">9</B>&nbsp;אָז יִמְסְרוּ אֶתְכֶם לָרוֹדְפִים וְיַהַרְגוּ אֶתְכֶם וְתִהְיוּ שְׂנוּאִים עַל כָּל הַגּוֹיִים בִּגְלַל שְׁמִי.
<A NAME="10"> </A>
<B class="number">10</B>&nbsp;רַבִּים יִכָּשְׁלוּ בְּאוֹתָהּ עֵת וְיַסְגִּירוּ זֶה אֶת זֶה וְיִשְׂנְאוּ זֶה אֶת זֶה.
<A NAME="11"> </A>
<B class="number">11</B>&nbsp;נְבִיאֵי שֶׁקֶר יָקוּמוּ וְיַתְעוּ רַבִּים,(<span class="x" onmousemove="Show('perush','הנ&quot;ל -- פסוק 5' ,event);" onmouseout="Hide();">***</span>)
<A NAME="12"> </A>
<B class="number">12</B>&nbsp;וּמֵאַחַר שֶׁתִּרְבֶּה הַהֶפְקֵרוּת תִתְקָרֵר אַהֲבַת רַבִּים.
<A NAME="13"> </A>
<B class="number">13</B>&nbsp;אֲבָל הַמַּחֲזִיק מַעֲמָד עַד קֵץ הוּא יִוָּשַׁע.
<A NAME="14"> </A>
<B class="number">14</B>&nbsp;וּבְשׂוֹרָה זוֹ שֶׁל הַמַּלְכוּת תֻּכְרַז בְּכָל הָעוֹלָם לְעֵדוּת לְכָל הַגּוֹיִים וְאַחֲרֵי כֵן יָבוֹא הַקֵּץ."</p>
<a name="axc"> </a>
<h2>צרה גדולה</h2>
<h3>(<a href="../Mark/Mark13.htm#amc">מרקוס יג' 23-14</a>;&nbsp;<a href="../Luke/Luke21.htm#aucb">לוקס כא' 24-20</a>)</h3>
<p>
<A NAME="15"> </A>
<B class="number">15</B>&nbsp;"לָכֵן כַּאֲשֶׁר תִּרְאוּ אֶת הַשִּׁקּוּץ הַמְּשֹׁמֵם, כַּנֶּאֱמַר בְּפִי דָּנִיאֵל הַנָּבִיא, עוֹמֵד בְּמָקוֹם קָדוֹשׁ (<a href="../../Tenach/Daniel/Daniel09.htm#27">דניאל ט' כז'</a>;&nbsp;<a href="../../Tenach/Daniel/Daniel11.htm#31">יא' לא'</a>;&nbsp;<a href="../../Tenach/Daniel/Daniel12.htm#11">יב' יא'</a>) -- עַל הַקּוֹרֵא לְהָבִין --
<A NAME="16"> </A>
<B class="number">16</B>&nbsp;אֲזַי הַנִּמְצָאִים בִּיהוּדָה, שֶׁיָּנוּסוּ אֶל הֶהָרִים;
<A NAME="17"> </A>
<B class="number">17</B>&nbsp;מִי שֶׁעַל הַגַּג אַל יֵרֵד לָקַחַת חֲפָצִים מִבֵּיתוֹ,
<A NAME="18"> </A>
<B class="number">18</B>&nbsp;וּמִי שֶׁבַּשָּׂדֶה אַל יַחֲזֹר לָקַחַת אֶת בִּגְדוֹ.
<A NAME="19"> </A>
<B class="number">19</B>&nbsp;וְאוֹי לֶהָרוֹת וְלַמֵּינִיקוֹת בַּיָּמִים הָהֵם.
<A NAME="20"> </A>
<B class="number">20</B>&nbsp;בְּרַם הִתְפַּלְּלוּ שֶׁלֹּא תִּהְיֶה מְנוּסַתְכֶם בַּחֹרֶף אַף לֹא בְּשַׁבָּת,
<A NAME="21"> </A>
<B class="number">21</B>&nbsp;כִּי אָז תִּהְיֶה צָרָה גְּדוֹלָה אֲשֶׁר לֹא הָיְתָה כָּמוֹהָ מֵרֵאשִׁית הָעוֹלָם וְעַד עַתָּה, אַף לֹא תִּהְיֶה כָּמוֹהָ.
<A NAME="22"> </A>
<B class="number">22</B>&nbsp;וְאִלּוּלֵא קֻצְּרוּ הַיָּמִים הָהֵם לֹא הָיָה נִצָּל כָּל בָּשָׂר, אַךְ לְמַעַן הַבְּחִירִים יְקֻצְּרוּ הַיָּמִים הָהֵם.(<a href="../../Tenach/Yishayah/Yishayah65.htm#8">ישעיהו סט' ח'</a>)
<a name="axca"> </a>
<A NAME="23"> </A>
<B class="number">23</B>&nbsp;אִם יֹאמַר לָכֶם אִישׁ בָּעֵת הַהִיא, 'הִנֵּה פֹּה הַמָּשִׁיחַ' אוֹ 'הִנֵּהוּ שָׁם', אַל תַּאֲמִינוּ,
<A NAME="24"> </A>
<B class="number">24</B>&nbsp;כִּי יָקוּמוּ מְשִׁיחֵי שֶׁקֶר וּנְבִיאֵי שֶׁקֶר וְיִתְּנוּ אוֹתוֹת גְּדוֹלִים וּמוֹפְתִים כְּדֵי לְהַתְעוֹת, אִם אֶפְשָׁר, גַּם אֶת הַבְּחִירִים.
<A NAME="25"> </A>
<B class="number">25</B>&nbsp;הִנֵּה מֵרֹאשׁ אָמַרְתִּי לָכֶם.
<A NAME="26"> </A>
<B class="number">26</B>&nbsp;לָכֵן אִם יֹאמְרוּ לָכֶם 'הִנֵּהוּ בַּמִּדְבָּר', אַל תֵּצְאוּ; 'הִנֵּהוּ בְּחַדְרֵי חֲדָרִים', אַל תַּאֲמִינוּ;
<A NAME="27"> </A>
<B class="number">27</B>&nbsp;כִּי כַּבָּרָק הַיּוֹצֵא מִמִּזְרָח וּמֵאִיר עַד מַעֲרָב כֵּן יִהְיֶה בּוֹאוֹ שֶׁל בֶּן-הָאָדָם.
<A NAME="28"> </A>
<B class="number">28</B>&nbsp;בַּמָּקוֹם שֶׁהַגְּוִיָּה נִמְצֵאת, שָׁם יִקָּבְצוּ הַנְּשָׁרִים."(<a href="../../Tenach/Iyov/Iyov39.htm#30">איוב לט' ל'</a>)</p>
<a name="axd"> </a>
<h2>בואו של בן-האדם</h2>
<h3>(<a href="../Mark/Mark13.htm#amd">מרקוס יג' 37-24</a>;&nbsp;<a href="../Luke/Luke21.htm#aud">לוקס כא' 33-25</a>;&nbsp;<a href="../Luke/Luke17.htm#aqda">יז' 30-26, 36-34</a>)</h3>
<p>
<A NAME="29"> </A>
<B class="number">29</B>&nbsp;"מִיָּד אַחֲרֵי צָרַת הַיָּמִים הָהֵם תֶּחְשַׁךְ הַשֶּׁמֶשׁ (<a href="../../Tenach/Yoel/Yoel04.htm#15">יואל ד' טו'</a>;&nbsp;<a href="../../Tenach/Amos/Amos05.htm#20">עמוס ה' כ'</a>) וְהַיָּרֵחַ לֹא יַגִּיהַּ אוֹרוֹ, הַכּוֹכָבִים יִפְּלוּ מִן הַשָּׁמַיִם וְכֹחוֹת הַשָּׁמַיִם יִזְדַּעְזְעוּ.(<a href="../../Tenach/Yishayah/Yishayah13.htm#9">ישעיהו יג' ט'-י'</a>;&nbsp;<a href="../../Tenach/Yishayah/Yishayah34.htm#4">לד' ד'</a>)
<A NAME="30"> </A>
<B class="number">30</B>&nbsp;אָז יֵרָאֶה אוֹת בֶּן-הָאָדָם בַּשָּׁמַיִם וְאָז יִסְפְּדוּ כָּל מִשְׁפְּחוֹת הָאָרֶץ (<a href="../../Tenach/Zecharyah/Zecharyah12.htm#10">זכריה יב' י'-יד'</a>) וְיִרְאוּ אֶת בֶּן-הָאָדָם בָּא עִם עַנְנֵי הַשָּׁמַיִם בִּגְבוּרָה וּבְכָבוֹד רַב.(<a href="../../Tenach/Daniel/Daniel07.htm#13">דניאל ז' יג'-יד'</a>)
<A NAME="31"> </A>
<B class="number">31</B>&nbsp;וְהוּא יִשְׁלַח אֶת מַלְאָכָיו בְּשׁוֹפָר גָּדוֹל וִיקַבְּצוּ אֶת בְּחִירָיו מֵאַרְבַּע הָרוּחוֹת, מִקְצוֹת הַשָּׁמַיִם עַד קְצוֹתָם.(<a href="../../Tenach/Devarim/Devarim30.htm#4">דברים ל' ד'</a>;&nbsp;<a href="../../Tenach/Yishayah/Yishayah11.htm#12">ישעיהו יא' יב'</a>)
<A NAME="32"> </A>
<B class="number">32</B>&nbsp;לִמְדוּ אֶת הַמָּשָׁל מִן הַתְּאֵנָה: כַּאֲשֶׁר עֲנָפֶיהָ מִתְרַכְּכִים וְהֶעָלִים צָצִים יוֹדְעִים אַתֶּם שֶׁהַקַּיִץ קָרוֹב.
<A NAME="33"> </A>
<B class="number">33</B>&nbsp;כֵּן גַם אַתֶּם, כִּרְאוֹתְכֶם אֶת כָּל אֵלֶּה דְּעוּ כִּי קָרוֹב הוּא בַּפֶּתַח.
<A NAME="34"> </A>
<B class="number">34</B>&nbsp;אָמֵן. אוֹמֵר אֲנִי לָכֶם שֶׁלֹּא יַעֲבֹר הַדּוֹר הַזֶּה עַד אֲשֶׁר יִהְיוּ כָּל אֵלֶּה.
<A NAME="35"> </A>
<B class="number">35</B>&nbsp;הַשָּׁמַיִם וְהָאָרֶץ יַעַבְרוּ וּדְבָרַי לֹא יַעַבְרוּ.(<a href="../../Tenach/Tehillim/Tehillima2.htm#27">תהילים קב' כז'-כח'</a>;&nbsp;<a href="../../Tenach/Yishayah/Yishayah51.htm#6">ישעיהו נא' ו'</a>)
<A NAME="36"> </A>
<B class="number">36</B>&nbsp;אֲבָל אֶת הַיּוֹם הַהוּא וְהַשָּׁעָה אֵין אִישׁ יוֹדֵעַ, גַּם לֹא מַלְאֲכֵי הַשָּׁמַיִם וְגַם לֹא הַבֵּן, אֶלָּא הָאָב לְבַדּוֹ.
<a name="axda"> </a>
<A NAME="37"> </A>
<B class="number">37</B>&nbsp;כִּימֵי נֹחַ כֵּן יִהְיֶה בּוֹאוֹ שֶׁל בֶּן-הָאָדָם.(<a href="../../Tenach/Bereshit/Bereshit06.htm#11">בראשית ו' יא'-יג</a>)
<A NAME="38"> </A>
<B class="number">38</B>&nbsp;כְּמוֹ שֶׁבַּיָּמִים קֹדֶם לַמַּבּוּל הָיוּ אוֹכְלִים וְשׁוֹתִים וּמִתְחַתְּנִים עַד הַיּוֹם שֶׁנִּכְנַס נֹחַ לַתֵּבָה (<a href="../../Tenach/Bereshit/Bereshit07.htm#7">בראשית ז' ז'</a>)
<A NAME="39"> </A>
<B class="number">39</B>&nbsp;וְלֹא יָדְעוּ עַד שֶׁבָּא הַמַּבּוּל וְסָחַף אֶת הַכֹּל,(<a href="../../Tenach/Bereshit/Bereshit07.htm#21">בראשית ז' כא'-כג'</a>) כָּךְ יִהְיֶה גַּם בּוֹאוֹ שֶׁל בֶּן-הָאָדָם.
<A NAME="40"> </A>
<B class="number">40</B>&nbsp;אוֹתָהּ עֵת יִהְיִוּ שְׁנַיִם בַּשָּׂדֶה, אֶחָד יִלָּקַח וְאֶחָד יֵעָזֵב;
<A NAME="41"> </A>
<B class="number">41</B>&nbsp;שְׁתַּיִם טוֹחֲנוֹת בָּרֵחַיִם -- אַחַת תִּלָּקַח וְאַחַת תֵּעָזֵב.
<A NAME="42"> </A>
<B class="number">42</B>&nbsp;עַל כֵּן עִמְדוּ עַל הַמִּשְׁמָר, כִּי אֵינְכֶם יוֹדְעִים בְּאֵיזֶה יוֹם יָבוֹא אֲדוֹנְכֶם.
<A NAME="43"> </A>
<B class="number">43</B>&nbsp;וְזֹאת דְּעוּ: אִלּוּ יָדַע בַּעַל הַבַּיִת בְּאֵיזוֹ אַשְׁמוּרָה יָבוֹא הַגַּנָּב, הָיָה שׁוֹקֵד וְלֹא מַנִּיחַ לוֹ לַחְדֹּר לְבֵיתוֹ.
<A NAME="44"> </A>
<B class="number">44</B>&nbsp;לָכֵן הֱיוּ מוּכָנִים גַּם אַתֶּם, כִּי בְּשָׁעָה שֶׁלֹּא תַּעֲלֶה עַל דַּעְתְּכֶם יָבוֹא בֶּן-הָאָדָם."</p>
<a name="axe"> </a>
<h2>העבד הנאמן או הבלתי נאמן</h2>
<h3>(<a href="../Luke/Luke12.htm#alea">לוקס יב' 48-41</a>)</h3>
<p>
<A NAME="45"> </A>
<B class="number">45</B>&nbsp;"מִי הוּא אֵפוֹא הָעֶבֶד הַנֶּאֱמָן שֶׁהִפְקִידוֹ הָאָדוֹן עַל בְּנֵי בֵּיתוֹ לָתֵת לָהֶם אֶת אָכְלָם בְּעִתּוֹ?
<A NAME="46"> </A>
<B class="number">46</B>&nbsp;אַשְׁרֵי הָעֶבֶד שֶׁיָּבוֹא אֲדוֹנָיו וְיִמְצָא אוֹתוֹ עוֹשֶׂה כֵּן.
<A NAME="47"> </A>
<B class="number">47</B>&nbsp;אָמֵן. אוֹמֵר אֲנִי לָכֶם, הוּא יַפְקִיד אוֹתוֹ עַל כָּל אֲשֶׁר לוֹ.
<A NAME="48"> </A>
<B class="number">48</B>&nbsp;אֲבָל אִם הָעֶבֶד הָרָע יֹאמַר בְּלִבּוֹ 'אֲדוֹנִי מִתְמַהְמֵהַּ'(<a href="../../Tenach/Kohelet/Kohelet08.htm#11">קוהלת ח' יא'</a>)
<A NAME="49"> </A>
<B class="number">49</B>&nbsp;וְיַתְחִיל לְהַכּוֹת אֶת חֲבֵרָיו הָעֲבָדִים וְיֹאכַל וְיִשְׁתֶּה עִם הַשִּׁכּוֹרִים,
<A NAME="50"> </A>
<B class="number">50</B>&nbsp;בּוֹא יָבוֹא אֲדוֹנָיו שֶׁל הָעֶבֶד הַהוּא בְּיוֹם שֶׁאֵינוֹ מְצַפֶּה לוֹ וּבְשָׁעָה שֶׁאֵינוֹ יוֹדֵעַ,
<A NAME="51"> </A>
<B class="number">51</B>&nbsp;יְשַׁסֵּף אוֹתוֹ וְיָשִׂים חֶלְקוֹ עִם הַצְּבוּעִים; שָׁם יִהְיוּ הַיְלָלָה וַחֲרוֹק הַשִּׁנַּיִם."</p>
<a href="Matthew25.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>