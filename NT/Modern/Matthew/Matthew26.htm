<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew26</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew25.htm">לפרק הקודם</a>
<a name="aza"> </a>
<h1>הבשורה על-פי מתי<br>
פרק כו</h1>
<a name="azb"> </a>
<h2>מזימה נגד ישוע</h2>
<h3>(<a href="../Mark/Mark14.htm#anb">מרקוס יד' 2-1</a>;&nbsp;<a href="../Luke/Luke22.htm#avb">לוקס כב' 2-1</a>;&nbsp;<a href="../John/John11.htm#akc">יוחנן יא' 53-45</a>)</h3>
<p>
<A NAME="1"> </A>
<B class="number">1</B>&nbsp;לְאַחַר שֶׁדִּבֵּר יֵשׁוּעַ אֶת כָּל הַדְּבָרִים הָאֵלֶּה אָמַר לְתַלְמִידָיו:
<A NAME="2"> </A>
<B class="number">2</B>&nbsp;"אַתֶּם יוֹדְעִים כִּי בְּעוֹד יוֹמַיִם הַפֶּסַח בָּא וּבֶן-הָאָדָם יִמָּסֵר לְהִצָּלֵב."
<A NAME="3"> </A>
<B class="number">3</B>&nbsp;בְּאוֹתָהּ עֵת נִקְהֲלוּ רָאשֵׁי הַכֹּהֲנִים וְזִקְנֵי הָעָם אֶל חֲצַר הַכֹּהֵן הַגָּדוֹל, קַיָּפָא שְׁמוֹ,
<A NAME="4"> </A>
<B class="number">4</B>&nbsp;וְהֶחְלִיטוּ לִתְפֹּס אֶת יֵשׁוּעַ בְּעָרְמָה וּלְהָמִית אוֹתוֹ,(<a href="../../Tenach/Tehillim/Tehillim31.htm#14">תהילים לא' יד'</a>)
<A NAME="5"> </A>
<B class="number">5</B>&nbsp;אַךְ אָמְרוּ: "לֹא בֶּחָג, שֶׁמָּא תִּהְיֶה מְהוּמָה בָּעָם."</p>
<a name="azc"> </a>
<h2>המשיחה בבית עניה</h2>
<h3>(<a href="../Mark/Mark14.htm#anc">מרקוס יד' 9-3</a>;&nbsp;<a href="../John/John12.htm#alb">יוחנן יב' 8-1</a>)</h3>
<p>
<A NAME="6"> </A>
<B class="number">6</B>&nbsp;כְּשֶׁהָיָה יֵשׁוּעַ בְּבֵית עַנְיָה בְּבֵיתוֹ שֶׁל שִׁמְעוֹן הַמְצֹרָע,
<A NAME="7"> </A>
<B class="number">7</B>&nbsp;נִגְּשָׁה אֵלָיו אִשָּׁה שֶׁהֶחֱזִיקָה פַּךְ שֶׁמֶן וּבוֹ בֹּשֶׂם יָקָר מְאֹד וְיָצְקָה אוֹתוֹ עַל רֹאשׁוֹ בִּהְיוֹתוֹ מֵסֵב לְיַד הַשֻּׁלְחָן.
<A NAME="8"> </A>
<B class="number">8</B>&nbsp;כִּרְאוֹתָם זֹאת כָּעֲסוּ הַתַּלְמִידִים וְאָמְרוּ: "לָמָּה הַבִּזְבּוּז הַזֶּה?
<A NAME="9"> </A>
<B class="number">9</B>&nbsp;הֲלֹא אֶפְשָׁר הָיָה לִמְכֹּר אֶת זֶה בִּמְחִיר רַב וְלָתֵת לָעֲנִיִּים."
<A NAME="10"> </A>
<B class="number">10</B>&nbsp;כְּשֶׁהִבְחִין בָּזֶה יֵשׁוּעַ, אָמַר לָהֶם: "מַדּוּעַ תָּצִיקוּ לָאִשָּׁה? הֲרֵי מַעֲשֶׂה טוֹב עָשְׂתָה לִי.
<A NAME="11"> </A>
<B class="number">11</B>&nbsp;הָעֲנִיִּים אִתְּכֶם תָּמִיד, אֲבָל אֲנִי, לֹא תָּמִיד אֲנִי אִתְּכֶם.(<a href="../../Tenach/Devarim/Devarim15.htm#11">דברים טו' יא'</a>)
<A NAME="12"> </A>
<B class="number">12</B>&nbsp;וְהִיא כְּשֶׁיָּצְקָה אֶת שֶׁמֶן הַבֹּשֶׂם הַזֶּה עַל גּוּפִי עָשְׂתָה זֹאת בִּשְׁבִיל קְבוּרָתִי.
<A NAME="13"> </A>
<B class="number">13</B>&nbsp;אָמֵן. אוֹמֵר אֲנִי לָכֶם, בְּכָל מָקוֹם שֶׁתֻּכְרַז הַבְּשׂוֹרָה הַזֹּאת, בְּכָל הָעוֹלָם, יְסֻפַּר גַּם מַה שֶּׁעָשְׂתָה הִיא, וְזֶה לְזִכְרָהּ."
<a name="azca"> </a>
<A NAME="14"> </A>
<B class="number">14</B>&nbsp;לְאַחַר מִכֵּן הָלַךְ אֶחָד מִן הַשְּׁנֵים-עָשָׂר, יְהוּדָה אִישׁ קְרִיּוֹת שְׁמוֹ, אֶל רָאשֵׁי הַכֹּהֲנִים
<A NAME="15"> </A>
<B class="number">15</B>&nbsp;וְאָמַר: "מָה אַתֶּם רוֹצִים לָתֵת לִי וַאֲנִי אֶמְסֹר אוֹתוֹ לָכֶם?" נָתְנוּ לוֹ שְׁלוֹשִׁים שִׁקְלֵי כֶּסֶף,(<a href="../../Tenach/Zecharyah/Zecharyah11.htm#12">זכריה יא' יב'</a>)
<A NAME="16"> </A>
<B class="number">16</B>&nbsp;וּמֵאוֹתָהּ עֵת חִפֵּשׂ הִזְדַּמְּנוּת לְהַסְגִּיר אוֹתוֹ.</p>
<a name="azd"> </a>
<h2>סעודת הפסח</h2>
<h3>(<a href="../Mark/Mark14.htm#and">מרקוס יד' 26-12</a>;&nbsp;<a href="../Luke/Luke22.htm#avc">לוקס כב' 23-7</a>;&nbsp;<a href="../John/John13.htm#amc">יוחנן יג' 30-21</a>)</h3>
<p>
<A NAME="17"> </A>
<B class="number">17</B>&nbsp;בָּרִאשׁוֹן לְחַג הַמַּצּוֹת נִגְּשׁוּ הַתַּלְמִידִים אֶל יֵשׁוּעַ וְשָׁאֲלוּ: "הֵיכָן אַתָּה רוֹצֶה שֶׁנָּכִין לְךָ לֶאֱכֹל אֶת הַפֶּסַח?"(<a href="../../Tenach/Shemot/Shemot12.htm#18">שמות יב' יח'</a>)
<A NAME="18"> </A>
<B class="number">18</B>&nbsp;הֵשִׁיב לָהֶם: "לְכוּ הָעִירָה, אֶל פְּלוֹנִי וְאִמְרוּ לוֹ, 'כֹּה אָמַר רַבֵּנוּ, עִתִּי קְרוֹבָה. אֶצְלְךָ אֶעֱשֶׂה אֶת הַפֶּסַח עִם תַּלְמִידַי'."
<A NAME="19"> </A>
<B class="number">19</B>&nbsp;הַתַּלְמִידִים עָשׂוּ כְּמִצְוַת יֵשׁוּעַ וְהֵכִינוּ אֶת הַפֶּסַח.
<a name="azda"> </a>
<A NAME="20"> </A>
<B class="number">20</B>&nbsp;בָּעֶרֶב הֵסֵב עִם הַשְּׁנֵים-עָשָׂר,
<A NAME="21"> </A>
<B class="number">21</B>&nbsp;וְכַאֲשֶׁר אָכְלוּ אָמַר: "אָמֵן אוֹמֵר אֲנִי לָכֶם, אֶחָד מִכֶּם יַסְגִּירֵנִי."
<A NAME="22"> </A>
<B class="number">22</B>&nbsp;הֵם הִתְעַצְּבוּ מְאֹד וְהֵחֵלּוּ אִישׁ אִישׁ לִשְׁאֹל אוֹתוֹ: "זֶה אֲנִי, אֲדוֹנִי?"
<A NAME="23"> </A>
<B class="number">23</B>&nbsp;הֵשִׁיב וְאָמַר: "הַטּוֹבֵל אִתִּי אֶת יָדוֹ בַּקְּעָרָה הוּא יַסְגִּירֵנִי.
<A NAME="24"> </A>
<B class="number">24</B>&nbsp;בֶּן-הָאָדָם אָמְנָם הוֹלֵךְ כַּכָּתוּב עָלָיו, אַךְ אוֹי לָאִישׁ אֲשֶׁר יַסְגִּיר אֶת בֶּן-הָאָדָם. הָאִישׁ הַהוּא, מוּטָב הָיָה לוֹ אִלּוּלֵא נוֹלַד."
<A NAME="25"> </A>
<B class="number">25</B>&nbsp;הֵגִיב יְהוּדָה שֶׁהָיָה עָתִיד לְהַסְגִּירוֹ -- וְשָׁאַל: "זֶה אֲנִי, רַבִּי?" הֵשִׁיב לוֹ: "אַתָּה אָמַרְתָּ."
<A NAME="26"> </A>
<B class="number">26</B>&nbsp;כַּאֲשֶׁר אָכְלוּ לָקַח יֵשׁוּעַ לֶחֶם, בֵּרֵךְ וּבָצַע וְנָתַן לַתַּלְמִידִים בְּאָמְרוֹ: "קְחוּ וְאִכְלוּ, זֶה גּוּפִי."
<A NAME="27"> </A>
<B class="number">27</B>&nbsp;לָקַח אֶת הַכּוֹס, בֵּרֵךְ וְנָתַן לָהֶם בְּאָמְרוֹ: "שְׁתוּ מִמֶּנָּה כֻּלְּכֶם,
<A NAME="28"> </A>
<B class="number">28</B>&nbsp;כִּי זֶה דָּמִי, דַּם הַבְּרִית [<span class="x" onmousemove="Show('perush','המילה נוספה כאן בכתבי-יד אחדים' ,event);" onmouseout="Hide();">הַחֲדָשָּׁה</span>] (<a href="../../Tenach/Shemot/Shemot24.htm#8">שמות כד' ח'</a>;&nbsp;<a href="../../Tenach/Yirmiah/Yirmiah31.htm#31">ירמיהו לא' לא'</a>) הַנִּשְׁפָּךְ בְּעַד רַבִּים לִסְלִיחַת חֲטָאִים.
<A NAME="29"> </A>
<B class="number">29</B>&nbsp;וַאֲנִי אוֹמֵר לָכֶם, מֵעַתָּה לֹא אֶשְׁתֶּה מִפְּרִי הַגֶּפֶן הַזֶּה עַד אוֹתוֹ הַיּוֹם אֲשֶׁר אֶשְׁתֵּהוּ חָדָשׁ עִמָּכֶם בְּמַלְכוּת אָבִי."</p>
<a name="aze"> </a>
<h2>כיפא עתיד להתכחש לישוע</h2>
<h3>(<a href="../Mark/Mark14.htm#ane">מרקוס יד' 31-26</a>;&nbsp;<a href="../Luke/Luke22.htm#avd">לוקס כב' 34-31</a>;&nbsp;<a href="../John/John13.htm#ame">יוחנן יג' 36, 38</a>)</h3>
<p>
<A NAME="30"> </A>
<B class="number">30</B>&nbsp;לְאַחַר שֶׁשָּׁרוּ אֶת הַהַלֵּל יָצְאוּ אֶל הַר הַזֵּיתִים.
<A NAME="31"> </A>
<B class="number">31</B>&nbsp;אָמַר לָהֶם יֵשׁוּעַ: "אַתֶּם כֻּלְּכֶם תִּכָּשְׁלוּ בִּגְלָלִי הַלַּיְלָה, שֶׁהֲרֵי כָּתוּב, 'אַכֶּה אֶת-הָרֹעֶה וּתְפוּצֶיןָ הַצֹּאן'.(<a href="../../Tenach/Zecharyah/Zecharyah13.htm#7">זכריה יג' ז'</a>)
<A NAME="32"> </A>
<B class="number">32</B>&nbsp;אֲבָל אַחֲרֵי שֶׁאָקוּם אֵלֵךְ לִפְנֵיכֶם לַגָּלִיל."
<A NAME="33"> </A>
<B class="number">33</B>&nbsp;הֵשִׁיב לוֹ כֵּיפָא וְאָמַר: "אִם הַכֹּל יִכָּשְׁלוּ בִּגְלָלְךָ, אֲנִי לְעוֹלָם לֹא אֶכָּשֵׁל!"
<A NAME="34"> </A>
<B class="number">34</B>&nbsp;אָמַר לוֹ יֵשׁוּעַ: "אָמֵן אוֹמֵר אֲנִי לְךָ כִּי בַּלַּיְלָה הַזֶּה, בְּטֶרֶם יִקְרָא הַתַּרְנְגוֹל, שָׁלוֹשׁ פְּעָמִים תִּתְכַּחֵשׁ לִי."
<A NAME="35"> </A>
<B class="number">35</B>&nbsp;אָמַר כֵּיפָא: "גַּם אִם עָלַי לָמוּת אִתְּךָ לֹא אֶתְכַּחֵשׁ לְךָ!". וְכֵן אָמְרוּ כָּל הַתַּלְמִידִים.</p>
<a name="azf"> </a>
<h2>ישוע בגת שמנים</h2>
<h3>(<a href="../Mark/Mark14.htm#anf">מרקוס יד' 42-32</a>;&nbsp;<a href="../Luke/Luke22.htm#ave">לוקס כב' 46-39</a>)</h3>
<p>
<A NAME="36"> </A>
<B class="number">36</B>&nbsp;אַחֲרֵי כֵן בָּא אִתָּם יֵשׁוּעַ אֶל מָקוֹם הַנִּקְרָא גַּת שְׁמָנִים וְאָמַר אֶל הַתַּלְמִידִים: "שְׁבוּ לָכֶם פֹּה עַד שֶׁאֵלֵךְ לְשָׁם וְאֶתְפַּלֵּל."
<A NAME="37"> </A>
<B class="number">37</B>&nbsp;הוּא לָקַח אִתּוֹ אֶת כֵּיפָא וְאֶת שְׁנֵי בְּנֵי זַבְדַּי וְהֵחֵל מִתְמַלֵּא עֶצֶב וּמוּעָקָה.
<A NAME="38"> </A>
<B class="number">38</B>&nbsp;אָמַר לָהֶם: "נַפְשִׁי מָרָה עָלַי עַד מָוֶת,(<a href="../../Tenach/Tehillim/Tehillim88.htm#4">תהילים פח' ד'</a>) הִשָּׁאֲרוּ פֹּה וֶהֱיוּ עֵרִים אִתִּי."
<A NAME="39"> </A>
<B class="number">39</B>&nbsp;אָז הָלַךְ מְעַט הָלְאָה, נָפַל עַל פָּנָיו וְהִתְפַּלֵּל בְּאָמְרוֹ: "אָבִי, אִם אֶפְשָׁר הַדָּבָר, הַעֲבֵר נָא מִמֶּנִּי אֶת הַכּוֹס הַזֹּאת, אַךְ לֹא כִּרְצוֹנִי אֲנִי כִּי אִם כִּרְצוֹנְךָ אַתָּה."
<A NAME="40"> </A>
<B class="number">40</B>&nbsp;לְאַחַר מִכֵּן בָּא אֶל הַתַּלְמִידִים וּמְצָאָם יְשֵׁנִים. אָמַר אֶל כֵּיפָא: "וּבְכֵן לֹא יְכָלְתֶּם לְהִשָּׁאֵר עֵרִים אִתִּי שָׁעָה אַחַת?(<a href="../../Tenach/Tehillim/Tehillim69.htm#21">תהילים סט' כא'</a>)
<A NAME="41"> </A>
<B class="number">41</B>&nbsp;הֱיוּ עֵרִים וְהִתְפַּלְּלוּ כְּדֵי שֶׁלֹּא תָּבוֹאוּ לִידֵי נִסָּיוֹן. אָמְנָם הָרוּחַ חֲפֵצָה, אֲבָל הַבָּשָׂר חַלָּשׁ."
<A NAME="42"> </A>
<B class="number">42</B>&nbsp;הָלַךְ שֵׁנִית וְהִתְפַּלֵּל בְּאָמְרוֹ: "אָבִי, אִם אִי אֶפְשָׁר שֶׁהַכּוֹס תַּעֲבֹר מִבְּלִי שֶׁאֶשְׁתֶּה אוֹתָהּ, יְהִי נָא כִּרְצוֹנְךָ."
<A NAME="43"> </A>
<B class="number">43</B>&nbsp;הוּא חָזַר וְשׁוּב מָצָא אוֹתָם יְשֵׁנִים, כִּי עֵינֵיהֶם הָיוּ כְּבֵדוֹת.
<A NAME="44"> </A>
<B class="number">44</B>&nbsp;עוֹד פַּעַם עָזַב אוֹתָם וְהָלַךְ לְהִתְפַּלֵּל בַּשְּׁלִישִׁית בְּאָמְרוֹ שׁוּב אֶת אוֹתָן הַמִּלִּים.
<A NAME="45"> </A>
<B class="number">45</B>&nbsp;אַחֲרֵי כֵן בָּא אֶל הַתַּלְמִידִים וְאָמַר לָהֶם:"<span class="x" onmousemove="Show('perush','עודכם... -- יש מתרגמים: נומו עוד ונוחו.' ,event);" onmouseout="Hide();">עוֹדְכֶם יְשֵׁנִים וְנָחִים</span>? הִנֵּה בָּאָה הַשָּׁעָה וּבֶן-הָאָדָם יִמָּסֵר לִידֵי אֲנָשִׁים חוֹטְאִים.
<A NAME="46"> </A>
<B class="number">46</B>&nbsp;קוּמוּ וְנֵלֵךְ. הִנֵּה מִתְקָרֵב הַמַּסְגִּיר אוֹתִי!"(<a href="../../Tenach/Tehillim/Tehillimb9.htm#150">תהילים קיט' קנ'</a>)</p>
<a name="azg"> </a>
<h2>ישוע נעצר</h2>
<h3>(<a href="../Mark/Mark14.htm#ang">מרקוס יד' 50-43</a>;&nbsp;<a href="../Luke/Luke22.htm#avf">לוקס כב' 53-47</a>;&nbsp;<a href="../John/John18.htm#arb">יוחנן יח' 12-3</a>)</h3>
<p>
<A NAME="47"> </A>
<B class="number">47</B>&nbsp;עוֹדֶנּוּ מְדַבֵּר וְהִנֵּה בָּא יְהוּדָה, אֶחָד מִן הַשְּׁנֵים-עָשָׂר, וְאִתּוֹ הָמוֹן רַב, מֵאֵת רָאשֵׁי הַכֹּהֲנִים וְזִקְנֵי הָעָם, בַּחֲרָבוֹת וּבְמַקְלוֹת.
<A NAME="48"> </A>
<B class="number">48</B>&nbsp;הַמַּסְגִּיר אוֹתוֹ הִקְדִּים לָתֵת סִימָן בְּאָמְרוֹ: "מִי שֶׁאֶתֵּן לוֹ נְשִׁיקָה זֶה הוּא; תִּפְסוּ אוֹתוֹ."
<A NAME="49"> </A>
<B class="number">49</B>&nbsp;מִיָּד נִגַּשׁ אֶל יֵשׁוּעַ וְאָמַר: "שָׁלוֹם, רַבִּי", וְנִשֵּׁק אוֹתוֹ.(<a href="../../Tenach/Tehillim/Tehillim55.htm#22">תהילים נה' כב'</a>)
<A NAME="50"> </A>
<B class="number">50</B>&nbsp;אָמַר לוֹ יֵשׁוּעַ: "חָבֵר, לְשֵׁם מָה אַתָּה כָּאן?" אָז נִגְּשׁוּ אֶל יֵשׁוּעַ, אָחֲזוּ בּוֹ בִּידֵיהֶם וְעָצְרוּ אוֹתוֹ.
<A NAME="51"> </A>
<B class="number">51</B>&nbsp;אֶחָד מֵהָאֲנָשִׁים שֶׁהָיוּ עִם יֵשׁוּעַ שָׁלַח יָדוֹ וְשָׁלַף אֶת חַרְבּוֹ, וּבְהַכּוֹתוֹ אֶת עֶבֶד הַכֹּהֵן הַגָּדוֹל קִצֵּץ אֶת אָזְנוֹ.
<A NAME="52"> </A>
<B class="number">52</B>&nbsp;אָמַר אֵלָיו יֵשׁוּעַ: "הָשֵׁב אֶת חַרְבְּךָ אֶל מְקוֹמָהּ, כִּי כָּל הָאוֹחֲזִים בַּחֶרֶב, בַּחֶרֶב יֹאבְדוּ.(<a href="../../Tenach/Bereshit/Bereshit09.htm#6">בראשית ט' ו'</a>)
<A NAME="53"> </A>
<B class="number">53</B>&nbsp;שֶׁמָּא חוֹשֵׁב אַתָּה שֶׁאֵינֶנִּי יָכוֹל לְבַקֵּשׁ מֵאָבִי וּמִיָּד יַמְצִיא לִי יוֹתֵר מִשְּׁנֵים-עָשָׂר לִגְיוֹנוֹת מַלְאָכִים?
<A NAME="54"> </A>
<B class="number">54</B>&nbsp;אֲבָל כֵּיצַד יִתְקַיְּמוּ דִבְרֵי הַכְּתוּבִים שֶׁכָּךְ צָרִיךְ לִהְיוֹת?"
<A NAME="55"> </A>
<B class="number">55</B>&nbsp;אוֹתָהּ שָׁעָה אָמַר יֵשׁוּעַ אֶל הֶהָמוֹן: "כְּמוֹ עַל שׁוֹדֵד יְצָאתֶם בַּחֲרָבוֹת וּבְמַקְלוֹת לִתְפֹּס אוֹתִי. הֲרֵי יוֹם יוֹם יָשַׁבְתִּי בַּמִּקְדָּשׁ וְלִמַּדְתִּי וְלֹא שְׁלַחְתֶּם יָד לִתְפֹּס אוֹתִי.
<A NAME="56"> </A>
<B class="number">56</B>&nbsp;אַךְ כָּל זֶה קָרָה לְמַעַן יִתְקַיְּמוּ כִּתְבֵי הַנְּבִיאִם." אָז עֲזָבוּהוּ כָּל תַּלְמִידָיו וּבָרְחוּ.(<a href="../../Tenach/Tehillim/Tehillim38.htm#12">תהילים לח' יב'</a>;&nbsp;<a href="../../Tenach/Zecharyah/Zecharyah13.htm#7">זכריה יג' ז'</a>)</p>
<a name="azh"> </a>
<h2>ישוע לפני הסנהדרין</h2>
<h3>(<a href="../Mark/Mark14.htm#anh">מרקוס יד' 65-53</a>;&nbsp;<a href="../Luke/Luke22.htm#avfa">לוקס כב' 55-54, 71-63</a>;&nbsp;<a href="../John/John18.htm#arc">יוחנן יח' 14-13, 24-19</a>)</h3>
<p>
<A NAME="57"> </A>
<B class="number">57</B>&nbsp;הָאֲנָשִׁים אֲשֶׁר עָצְרוּ אֶת יֵשׁוּעַ הוֹלִיכוּהוּ אֶל קַיָּפָא הַכֹּהֵן הַגָּדוֹל וְשָׁם נִקְהֲלוּ הַסּוֹפְרִים וְהַזְּקֵנִים.
<A NAME="58"> </A>
<B class="number">58</B>&nbsp;כֵּיפָא הָלַךְ אַחֲרָיו בְּמֶרְחָק מָה וּכְשֶׁהִגִּיעַ לַחֲצַר הַכֹּהֵן הַגָּדוֹל נִכְנַס פְּנִימָה וְיָשַׁב עִם הַמְשָׁרְתִים לִרְאוֹת מַה יִּהְיֶה הַסּוֹף.
<A NAME="59"> </A>
<B class="number">59</B>&nbsp;אָז חִפְּשׂוּ רָאשֵׁי הַכֹּהֲנִים וְכָל הַסַּנְהֶדְרִין עֵדוּת שֶׁקֶר עַל יֵשׁוּעַ כְּדֵי לְהָמִית אוֹתוֹ,
<A NAME="60"> </A>
<B class="number">60</B>&nbsp;אַךְ לֹא מָצְאוּ, אַף שֶׁבָּאוּ לְשָׁם עֵדֵי שֶׁקֶר רַבִּים. אַחֲרֵי כֵן נִגְּשׁוּ שְׁנֵי עֵדֵי שֶׁקֶר וְאָמְרוּ,(<a href="../../Tenach/Tehillim/Tehillim27.htm#12">תהילים כז' יב'</a>;&nbsp;<a href="../../Tenach/Devarim/Devarim19.htm#15">דברים יט' טו'</a>)
<A NAME="61"> </A>
<B class="number">61</B>&nbsp;"זֶה אָמַר, 'אֲנִי יָכוֹל לַהֲרֹס אֶת הֵיכַל הָאֱלֹהִים וּבִשְׁלוֹשָׁה יָמִים לִבְנוֹת אוֹתוֹ'."
<A NAME="62"> </A>
<B class="number">62</B>&nbsp;קָם הַכֹּהֵן הַגָּדוֹל וְשָׁאַל אוֹתוֹ: "אֵינְךָ מֵשִׁיב דָּבָר עַל מַה שֶּׁאֵלֶּה מְעִידִים נֶגְדְּךָ?"(<a href="../../Tenach/Tehillim/Tehillim38.htm#14">תהילים לח' יד'-טו'</a>;&nbsp;<a href="../../Tenach/Yishayah/Yishayah53.htm#7">ישעיהו נג' ז'</a>)
<A NAME="63"> </A>
<B class="number">63</B>&nbsp;אוּלָם יֵשׁוּעַ שָׁתַק. אָמַר אֵלָיו הַכֹּהֵן הַגָדוֹל: "אֲנִי מַשְׁבִּיעַ אוֹתְךָ בֵּאלֹהִים חַיִּים שֶׁתֹּאמַר לָנוּ אִם אַתָּה הַמָּשִׁיחַ בֶּן-הָאֱלֹהִים?"
<A NAME="64"> </A>
<B class="number">64</B>&nbsp;הֵשִׁיב לוֹ יֵשׁוּעַ: "אַתָּה אָמַרְתָּ, אַךְ אוֹמֵר אֲנִי לָכֶם, מֵעַתָּה תִּרְאוּ אֶת בֶּן-הָאָדָם יוֹשֵׁב לִימִין הַגְּבוּרָה וּבָא עִם עַנְנֵי הַשָּׁמַיִם."(<a href="../../Tenach/Daniel/Daniel07.htm#13">דניאל ז' יג'-יד'</a>)
<A NAME="65"> </A>
<B class="number">65</B>&nbsp;מִיָּד קָרַע הַכֹּהֵן הַגָּדוֹל אֶת בְּגָדָיו וְאָמַר: "מְגַדֵּף הוּא. מַה לָּנוּ עוֹד צֹרֶךְ בְּעֵדִים? הִנֵּה כָּעֵת שְׁמַעְתֶּם אֶת הַגִּדּוּף.
<A NAME="66"> </A>
<B class="number">66</B>&nbsp;מַה דַּעְתְּכֶם?" הֵשִׁיבוּ: "בֶּן-מָוֶת הוּא."
<A NAME="67"> </A>
<B class="number">67</B>&nbsp;אָז יָרְקוּ בְּפָנָיו וְהִכּוּהוּ בְּאֶגְרוֹף; גַּם סָטְרוּ לוֹ (<a href="../../Tenach/Yishayah/Yishayah50.htm#6">ישעיהו נ' ו'</a>;&nbsp;<a href="../../Tenach/Yishayah/Yishayah53.htm#7">נג' ז'</a>)
<A NAME="68"> </A>
<B class="number">68</B>&nbsp;וְאָמְרוּ: "נַבֵּא לָנוּ, הַמָּשִׁיחַ, מִיהוּ הַמַּכֶּה אוֹתְךָ?"</p>
<a name="azi"> </a>
<h2>כיפא מתכחש לישוע</h2>
<h3>(<a href="../Mark/Mark14.htm#ani">מרקוס יד' 72-66</a>;&nbsp;<a href="../Luke/Luke22.htm#avfb">לוקס כב' 62-55</a>;&nbsp;<a href="../John/John18.htm#arca">יוחנן יח' 27-25</a>)</h3>
<p>
<A NAME="69"> </A>
<B class="number">69</B>&nbsp;אוֹתָהּ שָׁעָה יָשַׁב כֵּיפָא מִחוּץ לַבַּיִת, בֶּחָצֵר. נִגְּשָׁה אֵלָיו שִׁפְחָה אַחַת וְאָמְרָה: "גַּם אַתָּה הָיִיתָ עִם יֵשׁוּעַ הַגְּלִילִי."
<A NAME="70"> </A>
<B class="number">70</B>&nbsp;אַךְ הוּא הִכְחִישׁ בִּפְנֵי הַכֹּל בְּאָמְרוֹ: "אֵינֶנִּי יוֹדֵעַ מָה אַתְּ אוֹמֶרֶת."
<A NAME="71"> </A>
<B class="number">71</B>&nbsp;כְּשֶׁיָּצָא אֶל מְבוֹא הֶחָצֵר רָאֲתָה אוֹתוֹ אַחֶרֶת וְאָמְרָה לַנִּמְצָאִים שָׁם: "זֶה הָיָה עִם יֵשׁוּעַ מִנָּצְרַת."
<A NAME="72"> </A>
<B class="number">72</B>&nbsp;שׁוּב הִכְחִישׁ בִּשְׁבוּעָה וְאָמַר: "אֵינֶנִי מַכִּיר אֶת הָאִישׁ."
<A NAME="73"> </A>
<B class="number">73</B>&nbsp;לְאַחַר שָׁעָה קַלָּה נִגְּשׁוּ הָעוֹמְדִים שָׁם וְאָמְרוּ אֶל כֵּיפָא: "בֶּאֱמֶת גַּם אַתָּה מֵהֶם, כִּי הַמִּבְטָא שֶׁלְּךָ מְגַלֶּה אוֹתְךָ."
<A NAME="74"> </A>
<B class="number">74</B>&nbsp;אָז הֵחֵל לְקַלֵּל וּלְהִשָּׁבַע שֶׁאֵינֶנּוּ מַכִּיר אֶת הָאִישׁ וּמִיָּד קָרָא הַתַּרְנְגוֹל.
<A NAME="75"> </A>
<B class="number">75</B>&nbsp;נִזְכַּר כֵּיפָא בַּדָּבָר שֶׁאָמַר לוֹ יֵשׁוּעַ -- "בְּטֶרֶם יִקְרָא הַתַּרְנְגוֹל, שָׁלוֹשׁ פְּעָמִים תִּתְכַּחֵשׁ לִי", יָצָא הַחוּצָה וּבָכָה בְּכִי מַר.</p>
<a href="Matthew27.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>