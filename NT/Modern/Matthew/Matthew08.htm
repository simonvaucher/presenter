<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew08</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew07.htm">לפרק הקודם</a>
<a name="aha"> </a>
<h1>הבשורה על-פי מתי<br>
פרק ח</h1>
<a name="ahb"> </a>
<h2>ריפוי המצורע</h2>
<h3>(<a href="../Mark/Mark01.htm#aai">מרקוס א' 45-40</a>;&nbsp;<a href="../Luke/Luke05.htm#aec">לוקס ה' 16-12</a>)</h3>
<p>
<A NAME="1"> </A>
<B class="number">1</B>&nbsp;הוּא יָרַד מִן הָהָר וַהֲמוֹן עַם רַב הָלְכוּ אַחֲרָיו.
<A NAME="2"> </A>
<B class="number">2</B>&nbsp;אָז הִתְקָרֵב אִישׁ מְצֹרָע, הִשְׁתַּחֲוָה לוֹ וְאָמַר: "אֲדוֹנִי, אִם תִּרְצֶה תּוּכַל לְטַהֵר אוֹתִי."
<A NAME="3"> </A>
<B class="number">3</B>&nbsp;הוֹשִׁיט יֵשׁוּעַ אֶת יָדוֹ, נָגַע בּוֹ וְאָמַר: "רוֹצֶה אֲנִי! הִטָּהֵר!" וּמִיָּד נִרְפְּאָה צָרַעְתּוֹ.
<A NAME="4"> </A>
<B class="number">4</B>&nbsp;אָמַר לוֹ יֵשׁוּעַ: "רְאֵה, אַל תְּסַפֵּר לְאִישׁ, אֲבָל לֵךְ הֵרָאֵה אֶל הַכֹּהֵן וְהַקְרֵב אֶת הַקָּרְבָּן אֲשֶׁר צִוָּה מֹשֶׁה לְעֵדוּת לָהֶם."(<a href="../../Tenach/Vayikra/Vayikra14.htm#1">ויקרא יד' א'-כ'</a>)</p>
<a name="ahc"> </a>
<h2>ריפוי הנער של שר-המאה</h2>
<h3>(<a href="../Luke/Luke07.htm#agb">לוקס ז' 10-1</a>;&nbsp;<a href="../John/John04.htm#adc">יוחנן ד' 54-43</a>)</h3>
<p>
<A NAME="5"> </A>
<B class="number">5</B>&nbsp;כַּאֲשֶׁר נִכְנַס לִכְפַר נַחוּם נִגַּשׁ אֵלָיו שַׂר-מֵאָה אֶחָד וְהִתְחַנֵּן לְפָנָיו:
<A NAME="6"> </A>
<B class="number">6</B>&nbsp;"אֲדוֹנִי, נַעֲרִי שׁוֹכֵב בַּבַּיִת וְהוּא מְשֻׁתָּק וְסוֹבֵל מְאֹד."
<A NAME="7"> </A>
<B class="number">7</B>&nbsp;אָמַר לוֹ יֵשׁוּעַ: "אֲנִי אָבוֹא וַאֲרַפֵּא אוֹתוֹ."
<A NAME="8"> </A>
<B class="number">8</B>&nbsp;הֵשִׁיב שַׂר-הַמֵּאָה וְאָמַר: "אֲדוֹנִי, אֵינֶנִּי רָאוּי לְכָךְ שֶׁתָּבוֹא בְּצֵל קוֹרָתִי. רַק דַּבֵּר דָּבָר וְיֵּרָפֵא נַעֲרִי.(<a href="../../Tenach/Tehillim/Tehillima7.htm#20">תהילים קז' כ'</a>)
<A NAME="9"> </A>
<B class="number">9</B>&nbsp;גַּם אֲנִי אִישׁ כָּפוּף לְמָרוּת וּכְפוּפִים לִי אַנְשֵׁי צָבָא, וְכַאֲשֶׁר אֲנִי אוֹמֵר לָזֶה, 'לֵךְ!', הוּא הוֹלֵךְ; וּלְאַחֵר 'בּוֹא!', הוּא בָּא; וּלְעַבְדִּי, 'עֲשֵׂה זֹאת!', הוּא עוֹשֶׂה."
<A NAME="10"> </A>
<B class="number">10</B>&nbsp;שָׁמַע יֵשׁוּעַ וְהִתְפַּלֵא. אָמַר אֶל הַהוֹלְכִים אַחֲרָיו: "אָמֵן אוֹמֵר אֲנִי לָכֶם, אֵצֶל שׁוּם אִישׁ בְּיִשְׂרָאֵל לֹא מָצָאתִי אֱמוּנָה כָּזֹאת.
<A NAME="11"> </A>
<B class="number">11</B>&nbsp;וַאֲנִי אוֹמֵר לָכֶם, רַבִּים יָבוֹאוּ מִמִּזְרָח וּמִמַּעֲרָב וְיָסֵבּוּ עִם אַבְרָהָם וְיִצְחָק וְיַעֲקֹב בְּמַלְכוּת הַשָּׁמַיִם,
<A NAME="12"> </A>
<B class="number">12</B>&nbsp;אֲבָל בְּנֵי הַמַּלְכוּת יְגֹרְשׁוּ אֶל הַחֹשֶׁךְ הַחִיצוֹן; שָׁם יִהְיוּ הַיְלָלָה וַחֲרוֹק הַשִּׁנַּיִם."
<A NAME="13"> </A>
<B class="number">13</B>&nbsp;וּלְשַׂר-הַמֵּאָה אָמַר יֵשׁוּעַ: "לֵךְ וּכֶאֱמוּנָתְךָ כֵּן יִהְיֶה לְךָ." אוֹתָהּ שָׁעָה נִרְפָּא נַעֲרוֹ.</p>
<a name="ahd"> </a>
<h2>ריפוי חולים רבים</h2>
<h3>(<a href="../Mark/Mark01.htm#aag">מרקוס א' 34-29</a>;&nbsp;<a href="../Luke/Luke04.htm#ade">לוקס ד' 41-38</a>)</h3>
<p>
<A NAME="14"> </A>
<B class="number">14</B>&nbsp;כְּשֶׁנִּכְנַס יֵשׁוּעַ לְבֵיתוֹ שֶׁל כֵּיפָא רָאָה אֶת חֲמוֹתוֹ שׁוֹכֶבֶת וְהִיא סוֹבֶלֶת מֵחֹם.
<A NAME="15"> </A>
<B class="number">15</B>&nbsp;הוּא נָגַע בְּיָדָהּ וְהַחֹם סָר מִמֶּנָּה. אָז קָמָה וְשֵׁרְתָה אוֹתָם.
<A NAME="16"> </A>
<B class="number">16</B>&nbsp;לְעֵת עֶרֶב הֵבִיאוּ אֵלָיו רַבִּים שֶׁהָיוּ אֲחוּזֵי שֵׁדִים וְהוּא גֵּרֵשׁ אֶת הָרוּחוֹת בִּדְבַר פִּיו וְרִפֵּא אֶת כָּל הַחוֹלִים,
<A NAME="17"> </A>
<B class="number">17</B>&nbsp;לְקַיֵּם אֶת אֲשֶׁר נֶאֱמַר בְּפִי יְשַׁעְיָהוּ הַנָּבִיא: "חֳלָיֵנוּ הוּא נָשָׂא וּמַכְאֹבֵינוּ סְבָלָם."(<a href="../../Tenach/Yishayah/Yishayah53.htm#4">ישעיהו נג' ד'</a>)</p>
<a name="ahe"> </a>
<h2>ישוע משיב למבקשים ללכת אחריו</h2>
<h3>(<a href="../Luke/Luke09.htm#aim">לוקס ט' 62-57</a>)</h3>
<p>
<A NAME="18"> </A>
<B class="number">18</B>&nbsp;כְּשֶׁרָאָה יֵשׁוּעַ הֲמוֹן עַם רַב מִסְּבִיבוֹ צִוָּה לַעֲבֹר אֶל עֵבֶר הַיָּם.
<A NAME="19"> </A>
<B class="number">19</B>&nbsp;נִגַּשׁ אֵלָיו אַחַד הַסּוֹפְרִים וְאָמַר לוֹ: "רַבִּי, אֵלֵךְ אַחֲרֶיךָ אֶל כָּל מָקוֹם שֶׁתֵּלֵךְ."
<A NAME="20"> </A>
<B class="number">20</B>&nbsp;עָנָה לוֹ יֵשׁוּעַ: "לַשּׁוּעָלִים יֵשׁ מְאוּרוֹת וּלְעוֹף הַשָּׁמַיִם קִנִּים, אַךְ בֶּן-הָאָדָם אֵין לוֹ מָקוֹם לְהַנִּיחַ אֶת רֹאשׁוֹ."
<A NAME="21"> </A>
<B class="number">21</B>&nbsp;אִישׁ אַחֵר מִן הַתַּלְמִידִים אָמַר אֵלָיו: "אֲדוֹנִי, הַרְשֵׁה לִי תְּחִלָּה לָלֶכֶת לִקְבֹּר אֶת אָבִי."
<A NAME="22"> </A>
<B class="number">22</B>&nbsp;אָמַר לוֹ יֵשׁוּעַ: "לֵךְ אַחֲרַי וְהַנַּח לַמֵּתִים לִקְבֹּר אֶת מֵתֵיהֶם."</p>
<a name="ahf"> </a>
<h2>ישוע משקיט סערה</h2>
<h3>(<a href="../Mark/Mark04.htm#adh">מרקוס ד' 41-35</a>;&nbsp;<a href="../Luke/Luke08.htm#ahf">לוקס ח' 25-22</a>)</h3>
<p>
<A NAME="23"> </A>
<B class="number">23</B>&nbsp;הוּא נִכְנַס לַסִּירָה וְתַלְמִידָיו נִכְנְסוּ אַחֲרָיו.
<A NAME="24"> </A>
<B class="number">24</B>&nbsp;וְהִנֵּה סְעָרָה גְּדוֹלָה הִתְחוֹלְלָה בַּיָּם עַד אֲשֶׁר כִּסּוּ הַגַּלִּים אֶת הַסִּירָה, אַךְ הוּא הָיָה יָשֵׁן.
<A NAME="25"> </A>
<B class="number">25</B>&nbsp;נִגְּשׁוּ אֵלָיו וְהֵעִירוּ אוֹתוֹ בְּאָמְרָם: "אֲדוֹנֵנוּ, הַצֵּל אוֹתָנוּ, אֲנַחְנוּ טוֹבְעִים!"
<A NAME="26"> </A>
<B class="number">26</B>&nbsp;אָמַר לָהֶם: "לָמָּה אַתֶּם פּוֹחֲדִים, קְטַנֵּי אֱמוּנָה?!" הוּא קָם וְגָעַר בָּרוּחוֹת וּבַיָּם וְנִשְׂתָּרְרָה דְּמָמָה עֲמֻקָּה.(<a href="../../Tenach/Tehillim/Tehillima7.htm#29">תהילים קז' כט'</a>)
<A NAME="27"> </A>
<B class="number">27</B>&nbsp;תָּמְהוּ הָאֲנָשִׁים וְאָמְרוּ: "מִי הוּא זֶה שֶׁגַּם הָרוּחוֹת וְהַיָּם נִשְׁמָעִים לוֹ?"</p>
<a name="ahg"> </a>
<h2>גירוש שדים</h2>
<h3>(<a href="../Mark/Mark05.htm#aeb">מרקוס ה' 20-1</a>;&nbsp;<a href="../Luke/Luke08.htm#ahg">לוקס ח' 39-26</a>)</h3>
<p>
<A NAME="28"> </A>
<B class="number">28</B>&nbsp;כַּאֲשֶׁר בָּא אֶל עֵבֶר הַיָּם, אֶל אֶרֶץ הַגַּדְרִיִּים, פְּגָשׁוּהוּ שְׁנֵי אֲנָשִׁים אֲחוּזֵי שֵׁדִים בְּצֵאתָם מִמְּעָרוֹת הַקְּבָרִים. הֵם הָיוּ תּוֹקְפָנִיִּים כָּל כָּךְ, שֶׁאִישׁ לֹא הָיָה יָכוֹל לַעֲבֹר בְּאוֹתָהּ דֶּרֶךְ.
<A NAME="29"> </A>
<B class="number">29</B>&nbsp;אָז הֵחֵלּוּ צוֹעֲקִים: "מַה לָּנוּ וּלְךָ בֶּן-הָאֱלֹהִים -- בָּאתָ הֵנָּה לְעַנּוֹת אוֹתָנוּ בְּטֶרֶם עֵת?"
<A NAME="30"> </A>
<B class="number">30</B>&nbsp;בְּמֶרְחָק מְסֻיָּם מֵהֶם רָעָה עֵדֶר חֲזִירִים גָּדוֹל.
<A NAME="31"> </A>
<B class="number">31</B>&nbsp;הִפְצִירוּ בּוֹ הַשֵּׁדִים וְאָמְרוּ: "אִם תְּגָרֵשׁ אוֹתָנוּ, שְׁלַח אוֹתָנוּ לְתוֹךְ עֵדֶר הַחֲזִירִים."
<A NAME="32"> </A>
<B class="number">32</B>&nbsp;אָמַר לָהֶם: "לְכוּ!" הֵם יָצְאוּ וְנִכְנְסוּ לְתוֹךְ הַחֲזִירִים, וְהִנֵּה כָּל הָעֵדֶר הִסְתָּעֵר בַּמּוֹרָד אֶל הַיָּם וּמֵת בַּמַּיִם.
<A NAME="33"> </A>
<B class="number">33</B>&nbsp;בָּרְחוּ הָרוֹעִים וּבָאוּ הָעִירָה. שָׁם סִפְּרוּ אֶת הַכֹּל וְאֶת מַה שֶּׁקָּרָה לַאֲחוּזֵי הַשֵּׁדִים,
<A NAME="34"> </A>
<B class="number">34</B>&nbsp;וְכָל הָעִיר יָצְאָה לִקְרַאת יֵשׁוּעַ. כְּשֶׁרָאוּ אוֹתוֹ הַתּוֹשָׁבִים בִּקְשׁוּ מִמֶּנּוּ שֶׁיֵּלֵךְ מֶאֱזוֹרָם.</p>
<a href="Matthew09.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>