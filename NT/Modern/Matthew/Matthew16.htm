<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew16</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew15.htm">לפרק הקודם</a>
<a name="apa"> </a>
<h1>הבשורה על-פי מתי<br>
פרק טז</h1>
<a name="apb"> </a>
<h2>בקשה לראות אות</h2>
<h3>(<a href="Matthew12.htm#alf">פרק יב' 42-38</a>;&nbsp;<a href="../Mark/Mark08.htm#ahc">מרקוס ח' 13-11</a>;&nbsp;<a href="../Luke/Luke12.htm#alg">לוקס יב' 56-54</a>)</h3>
<p>
<A NAME="1"> </A>
<B class="number">1</B>&nbsp;הַפְּרוּשִׁים וְהַצְּדוֹקִים נִגְּשׁוּ לְנַסּוֹת אוֹתוֹ וּבִקְשׁוּ מִמֶּנּוּ לְהַרְאוֹת לָהֶם אוֹת מִן הַשָּׁמַיִם.
<a name="apba"> </a>
<A NAME="2"> </A>
<B class="number">2</B>&nbsp;הֵשִׁיב וְאָמַר לָהֶם: "לְעֵת עֶרֶב אַתֶּם אוֹמְרִים, 'מֶזֶג אֲוִיר נָאֶה, כִּי הַשָּׁמַיִם אֲדֻמִּים';
<A NAME="3"> </A>
<B class="number">3</B>&nbsp;וּבַבֹּקֶר, 'סַגְרִיר הַיּוֹם, כִּי אֲדֻמִּים וְקוֹדְרִים הַשָּׁמַיִם'. אֶת פְּנֵי הַשָּׁמַיִם אַתֶּם יוֹדְעִים לְפָרֵשׁ, אַךְ אֶת אוֹתוֹת הַזְּמַנִּים אֵינְכֶם יְכוֹלִים?
<A NAME="4"> </A>
<B class="number">4</B>&nbsp;דּוֹר רַע וּמְנָאֵף מְבַקֵּשׁ לוֹ אוֹת, וְאוֹת לֹא יִנָּתֵן לוֹ מִלְּבַד אוֹת יוֹנָה הַנָּבִיא". הוּא עָזַב אוֹתָם וְהָלַךְ.</p>
<a name="apc"> </a>
<h2>שאור הפרושים והצדוקים</h2>
<h3>(<a href="../Mark/Mark08.htm#ahd">מרקוס ח' 21-14</a>)</h3>
<p>
<A NAME="5"> </A>
<B class="number">5</B>&nbsp;כְּשֶׁעָבְרוּ הַתַּלְמִידִים אֶל הַצַּד הַשֵּׁנִי שָׁכְחוּ לָקַחַת לֶחֶם. אָמַר לָהֶם יֵשׁוּעַ:
<A NAME="6"> </A>
<B class="number">6</B>&nbsp;"שִׂימוּ לְבַבְכֶם וְהִזָּהֲרוּ מִשְּׂאוֹר הַפְּרוּשִׁים וְהַצְּדוֹקִים."
<A NAME="7"> </A>
<B class="number">7</B>&nbsp;אַךְ הֵם אָמְרוּ בִּלְבָבָם, "לֶחֶם לֹא לָקַחְנוּ."
<A NAME="8"> </A>
<B class="number">8</B>&nbsp;יֵשׁוּעַ הִבְחִין בָּזֶה וְאָמַר: "קְטַנֵּי אֱמוּנָה, מַדּוּעַ אַתֶּם אוֹמְרִים בִּלְבַבְכֶם שֶׁאֵין לָכֶם לֶחֶם?
<A NAME="9"> </A>
<B class="number">9</B>&nbsp;עֲדַיִן אֵינְכֶם מְבִינִים אַף לֹא זוֹכְרִים אֶת חֲמֵשׁ כִּכְּרוֹת הַלֶּחֶם לַחֲמֵשֶׁת אֲלָפִים אִישׁ וְכַמָּה סַלִּים לְקַחְתֶּם?
<A NAME="10"> </A>
<B class="number">10</B>&nbsp;גַּם לֹא אֶת שֶׁבַע כִּכְּרוֹת הַלֶּחֶם לְאַרְבַּעַת אֲלָפִים אִישׁ וְכַמָּה סַלִּים לְקַחְתֶּם?
<A NAME="11"> </A>
<B class="number">11</B>&nbsp;אֵיךְ זֶה אֵינְכֶם מְבִינִים שֶׁלֹּא עַל כִּכְּרוֹת הַלֶּחֶם דִּבַּרְתִּי אֲלֵיכֶם? הִזָּהֲרוּ מִשְּׂאוֹר הַפְּרוּשִׁים וְהַצְּדוֹקִים!"
<A NAME="12"> </A>
<B class="number">12</B>&nbsp;אָז הֵבִינוּ כִּי לֹא אָמַר לָהֶם לְהִזָּהֵר מִשְּׂאוֹר הַלֶּחֶם אֶלָּא מִתּוֹרַת הַפְּרוּשִׁים וְהַצְּדוֹקִים.</p>
<a name="apd"> </a>
<h2>כיפא מכיר שישוע הוא המשיח</h2>
<h3>(<a href="../Mark/Mark08.htm#ahf">מרקוס ח' 30-27</a>;&nbsp;<a href="../Luke/Luke09.htm#aie">לוקס ט' 21-18</a>)</h3>
<p>
<A NAME="13"> </A>
<B class="number">13</B>&nbsp;כְּשֶׁבָּא יֵשׁוּעַ אֶל סְבִיבוֹת קֵיסַרְיָה שֶׁל פִילִיפּוֹס שָׁאַל אֶת תַּלְמִידָיו: "מָה אוֹמְרִים הָאֲנָשִׁים עַל בֶּן-הָאָדָם, מִי הוּא?"
<A NAME="14"> </A>
<B class="number">14</B>&nbsp;הֵשִׁיבוּ: "יֵשׁ אוֹמְרִים, 'יוֹחָנָן הַמַּטְבִּיל'; אֲחֵרִים אוֹמְרִים, 'אֵלִיָּהוּ'; וַאֲחֵרִים -- 'יִרְמְיָהוּ אוֹ אֶחָד מֵהַנְּבִיאִים'."
<A NAME="15"> </A>
<B class="number">15</B>&nbsp;שָׁאַל אוֹתָם: "וְאַתֶּם מָה אוֹמְרִים, מִי אֲנִי?"
<A NAME="16"> </A>
<B class="number">16</B>&nbsp;עָנָה שִׁמְעוֹן כֵּיפָא וְאָמַר: "אַתָּה הַמָּשִׁיחַ, בֶּן-אֱלֹהִים חַיִּים!"
<A NAME="17"> </A>
<B class="number">17</B>&nbsp;אָמַר לוֹ יֵשׁוּעַ: "אַשְׁרֶיךָ שִׁמְעוֹן בַּר-יוֹנָה, כִּי לֹא בָּשָׂר וָדָם גִּלָּה לְךָ, אֶלָּא אָבִי שֶׁבַּשָּׁמַיִם.
<A NAME="18"> </A>
<B class="number">18</B>&nbsp;	וְגַם אֲנִי אוֹמֵר לְךָ כִּי אַתָּה&nbsp;<span class="x" onmousemove="Show('perush','כיפא היא ארמית שמשמעה סלע או צור' ,event);" onmouseout="Hide();">כֵּיפָא </span>וְעַל הַצּוּר הַזֶּה אֶבְנֶה אֶת קְהִלָּתִי וְשַׁעֲרֵי שְׁאוֹל לֹא יִגְבְּרוּ עָלֶיהָ.
<A NAME="19"> </A>
<B class="number">19</B>&nbsp;אֶתֵּן לְךָ אֶת מַפְתְּחוֹת מַלְכוּת הַשָּׁמַיִם וְכָל מַה שֶּׁתֶּאֱסֹר עַל הָאָרֶץ יִהְיֶה אָסוּר בַּשָּׁמַיִם, וְכָל מַה שֶּׁתַּתִּיר עַל הָאָרֶץ יִהְיֶה מֻתָּר בַּשָּׁמַיִם."
<A NAME="20"> </A>
<B class="number">20</B>&nbsp;אָז הִזְהִיר אֶת תַּלְמִידָיו שֶׁלֹּא יְסַפְּרוּ לְאִישׁ כִּי הוּא הַמָּשִׁיחַ.</p>
<a name="ape"> </a>
<h2>ישוע מדבר על מותו ותחייתו</h2>
<h3>(<a href="../Mark/Mark08.htm#ahg">מרקוס ח' 31-ט' 1</a>;&nbsp;<a href="../Luke/Luke09.htm#aif">לוקס ט' 27-22</a>)</h3>
<p>
<A NAME="21"> </A>
<B class="number">21</B>&nbsp;מֵאוֹתָהּ עֵת הֵחֵל יֵשׁוּעַ לְהַבְהִיר לְתַלְמִידָיו כִּי עָלָיו לָלֶכֶת לִירוּשָׁלַיִם וְלִסְבֹּל הַרְבֵּה מִידֵי הַזְּקֵנִים וְרָאשֵׁי הַכֹּהֲנִים וְהַסּוֹפְרִים, וּלְהֵהָרֵג וּבַיּוֹם הַשְּׁלִישִׁי לָקוּם.
<A NAME="22"> </A>
<B class="number">22</B>&nbsp;לָקַח אוֹתוֹ כֵּיפָא לַצַּד וְהֵחֵל לִגְעֹר בּוֹ בְּאָמְרוֹ: "חָלִילָה לְךָ, אֲדוֹנִי. אַל יִהְיֶה הַדָּבָר הַזֶּה לְךָ!"
<A NAME="23"> </A>
<B class="number">23</B>&nbsp;פָּנָה יֵשׁוּעַ וְאָמַר לְכֵּיפָא: "סוּר מִלְּפָנַי, שָׂטָן. מִכְשׁוֹל אַתָּה לִי, כִּי אֵין לִבְּךָ לְדִבְרֵי אֱלֹהִים אֶלָּא לְדִבְרֵי בְּנֵי אָדָם."
<A NAME="24"> </A>
<B class="number">24</B>&nbsp;אָז אָמַר יֵשׁוּעַ לְתַלְמִידָיו: "מִי שֶׁרוֹצֶה לָבוֹא אַחֲרַי, שֶׁיִּתְכַּחֵשׁ לְעַצְמוֹ וְיִקַּח אֶת צְלָבוֹ וְיֵלֵךְ אַחֲרַי;
<A NAME="25"> </A>
<B class="number">25</B>&nbsp;כִּי הֶחָפֵץ לְהַצִּיל אֶת נַפְשׁוֹ יְאַבֵּד אוֹתָהּ, אֲבָל הַמְאַבֵּד אֶת נַפְשׁוֹ לְמַעֲנִי יִמְצָאֶנָּה.
<A NAME="26"> </A>
<B class="number">26</B>&nbsp;מַה תּוֹעֶלֶת תִּצְמַח לְאָדָם אִם יַרְוִיחַ אֶת כָּל הָעוֹלָם וְיַפְסִיד אֶת נַפְשׁוֹ, אוֹ מַה יִּתֵּן אָדָם כִּתְמוּרָה בְּעַד נַפְשׁוֹ?(<a href="../../Tenach/Tehillim/Tehillim49.htm#8">תהילים מט' ח'-ט'</a>)
<A NAME="27"> </A>
<B class="number">27</B>&nbsp;הֵן עָתִיד בֶּן-הָאָדָם לָבוֹא בִּכְבוֹד אָבִיו עִם מַלְאָכָיו וְאָז יְשַׁלֵּם לְכָל אִישׁ כְּמַעֲשֵׂהוּ.
<A NAME="28"> </A>
<B class="number">28</B>&nbsp;אָמֵן. אוֹמֵר אֲנִי לָכֶם, יֵשׁ מִן הָעוֹמְדִים פֹּה שֶׁלֹּא יִטְעֲמוּ מָוֶת עַד כִּי יִרְאוּ אֶת בֶּן-הָאָדָם בָּא בְּמַלְכוּתוֹ."(<a href="../../Tenach/Daniel/Daniel07.htm#13">דניאל ז' יג'-יד'</a>)</p>
<a href="Matthew17.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>