<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew27</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew26.htm">לפרק הקודם</a>
<a name="baa"> </a>
<h1>הבשורה על-פי מתי<br>
פרק כז</h1>
<a name="bab"> </a>
<h2>ישוע לפני פילטוס</h2>
<h3>(<a href="../Mark/Mark15.htm#aob">מרקוס טו' 5-1</a>;&nbsp;<a href="../Luke/Luke23.htm#awb">לוקס כג' 5-1</a>;&nbsp;<a href="../John/John18.htm#ard">יוחנן יח' 38-28</a>)</h3>
<p>
<A NAME="1"> </A>
<B class="number">1</B>&nbsp;עִם בֹּקֶר נוֹעֲצוּ כָּל רָאשֵׁי הַכֹּהֲנִים וְזִקְנֵי הָעָם עַל יֵשׁוּעַ כְּדֵי לְהָמִית אוֹתוֹ.
<A NAME="2"> </A>
<B class="number">2</B>&nbsp;הֵם קָשְׁרוּ אוֹתוֹ, הוֹלִיכוּהוּ מִשָּׁם וּמְסָרוּהוּ לְפִּילָטוֹס הַנָּצִיב.
<A NAME="3"> </A>
<B class="number">3</B>&nbsp;יְהוּדָה שֶׁהִסְגִּירוֹ, כְּשֶׁרָאָה שֶׁהִרְשִׁיעוּ אוֹתוֹ, הִתְחָרֵט וְהֶחֱזִיר לְרָאשֵׁי הַכֹּהֲנִים וְלַזְּקֵנִים אֶת שְׁלוֹשִׁים שִׁקְלֵי הַכֶּסֶף בְּאָמְרוֹ:
<A NAME="4"> </A>
<B class="number">4</B>&nbsp;"חָטָאתִי, כִּי דָּם נָקִי הִסְגַּרְתִּי." אַךְ הֵם אָמְרוּ: "מָה אִכְפַּת לָנוּ? זֶה עִנְיָנְךָ שֶׁלְּךָ!"
<A NAME="5"> </A>
<B class="number">5</B>&nbsp;הוּא הִשְׁלִיךְ אֶת הַכֶּסֶף לְתוֹךְ בֵּית אוֹצַר הַמִּקְדָּשׁ, הָלַךְ מִשָּׁם וְתָלָה אֶת עַצְמוֹ.
<A NAME="6"> </A>
<B class="number">6</B>&nbsp;לָקְחוּ רָאשֵׁי הַכֹּהֲנִים אֶת הַכֶּסֶף וְאָמְרוּ: "אָסוּר לְהַכְנִיס אֶת הַכֶּסֶף לְאוֹצַר הַמִּקְדָּשׁ, כִּי מְחִיר דָּמִים הוּא."
<A NAME="7"> </A>
<B class="number">7</B>&nbsp;הִתְיָעֲצוּ וְקָנוּ בּוֹ אֶת שְׂדֵה הַיּוֹצֵר לִקְבוּרַת הַזָּרִים.
<A NAME="8"> </A>
<B class="number">8</B>&nbsp;עַל כֵּן נִקְרָא הַשָּׂדֶה הַהוּא "שְׂדֵה הַדָּם" עַד הַיּוֹם הַזֶּה.
<A NAME="9"> </A>
<B class="number">9</B>&nbsp;אָז נִתְקַיֵּם מַה שֶּׁנֶּאֱמַר בְּפִי יִרְמְיָהוּ הַנָּבִיא: "וַיִּקְחוּ שְׁלוֹשִׁים הַכֶּסֶף, אֶדֶר הַיְקָר אֲשֶׁר יָקַר מֵעַל בְּנֵי יִשְׂרָאֵל,
<A NAME="10"> </A>
<B class="number">10</B>&nbsp;וַיִּתְּנוּ אוֹתָם בְּעַד שְׂדֵה הַיּוֹצֵר כַּאֲשֶׁר צִוָּנִי יהוה."(<a href="../../Tenach/Zecharyah/Zecharyah11.htm#13">זכריה יא' יג'</a>)
<A NAME="11"> </A>
<B class="number">11</B>&nbsp;יֵשׁוּעַ עָמַד לִפְנֵי הַנָּצִיב. שָׁאַל אוֹתוֹ הַנָּצִיב: "אַתָּה מֶלֶךְ הַיְּהוּדִים?" הֵשִׁיב יֵשׁוּעַ: "אַתָּה אוֹמֵר",
<A NAME="12"> </A>
<B class="number">12</B>&nbsp;וְלֹא עָנָה דָּבָר כַּאֲשֶׁר הֶאֱשִׁימוּהוּ רָאשֵׁי הַכֹּהֲנִים וְהַזְּקֵנִים.
<A NAME="13"> </A>
<B class="number">13</B>&nbsp;אָמַר אֵלָיו פִּילָטוֹס: "אֵינְךָ שׁוֹמֵעַ כַּמָּה הֵם מְעִידִים נֶגְדְּךָ?"
<A NAME="14"> </A>
<B class="number">14</B>&nbsp;אַךְ הוּא לֹא הֵשִׁיב לוֹ גַּם לֹא עַל טַעֲנָה אַחַת, לְתִמְהוֹנוֹ הָרַב שֶׁל הַנָּצִיב.</p>
<a name="bac"> </a>
<h2>ישוע נידון למוות</h2>
<h3>(<a href="../Mark/Mark15.htm#aoc">מרקוס טו' 20-6</a>;&nbsp;<a href="../Luke/Luke23.htm#awc">לוקס כג' 25-13</a>;&nbsp;<a href="../John/John18.htm#are">יוחנן יח' 39-יט' 16</a>)</h3>
<p>
<A NAME="15"> </A>
<B class="number">15</B>&nbsp;בֶּחָג הָיָה הַנָּצִיב נוֹהֵג לְשַׁחְרֵר לָעָם אָסִיר אֶחָד עַל-פִּי בְּחִירָתָם.
<A NAME="16"> </A>
<B class="number">16</B>&nbsp;אוֹתָהּ עֵת הָיָה לָהֶם אָסִיר מְפֻרְסָם, יֵשׁוּעַ בַּר-אַבָּא שְׁמוֹ.
<A NAME="17"> </A>
<B class="number">17</B>&nbsp;לָכֵן כַּאֲשֶׁר נִקְהֲלוּ שָׁאַל אוֹתָם פִּילָטוֹס: "אֶת מִי אַתֶּם רוֹצִים שֶׁאֲשַׁחְרֵר לָכֶם, אֶת יֵשׁוּעַ בַּר-אַבָּא אוֹ אֶת יֵשׁוּעַ הַנִּקְרָא מָשִׁיחַ?"
<A NAME="18"> </A>
<B class="number">18</B>&nbsp;כִּי יָדַע שֶׁמִּקִּנְאָה מָסְרוּ אוֹתוֹ.
<A NAME="19"> </A>
<B class="number">19</B>&nbsp;כַּאֲשֶׁר יָשַׁב עַל כֵּס הַמִּשְׁפָּט שָׁלְחָה אֵלָיו אִשְׁתּוֹ לֵאמֹר: "אַל יִהְיֶה לְךָ דָּבָר עִם אוֹתוֹ צַדִּיק, כִּי רַבּוֹת סָבַלְתִּי הַיּוֹם בַּחֲלוֹם בִּגְלָלוֹ."
<A NAME="20"> </A>
<B class="number">20</B>&nbsp;וְאוּלָם רָאשֵׁי הַכֹּהֲנִים וְהַזְּקֵנִים שִׁכְנְעוּ אֶת הֲמוֹן הָעָם לְבַקֵּשׁ אֶת בַּר-אַבָּא וּלְהַכְחִיד אֶת יֵשׁוּעַ.
<A NAME="21"> </A>
<B class="number">21</B>&nbsp;פָּנָה אֲלֵיהֶם הַנָּצִיב וְשָׁאַל: "אֶת מִי מִשְּׁנֵיהֶם תִּרְצוּ שֶׁאֲשַׁחְרֵר לָכֶם?" אָמְרוּ: "אֶת בַּר-אַבָּא."
<A NAME="22"> </A>
<B class="number">22</B>&nbsp;שָׁאַל אוֹתָם פִּילָטוֹס: "אִם כֵּן, מָה אֶעֱשֶׂה לְיֵשׁוּעַ הַנִּקְרָא מָשִׁיחַ?" אָמְרוּ כֻּלָּם: "שֶׁיִּצָּלֵב!"
<A NAME="23"> </A>
<B class="number">23</B>&nbsp;שָׁאַל: "אֲבָל מָה רָעָה עָשָׂה?" אַךְ הֵם צָעֲקוּ בְּיֶתֶר שְׂאֵת: "שֶׁיִּצָּלֵב!"
<A NAME="24"> </A>
<B class="number">24</B>&nbsp;כְּשֶׁרָאָה פִּילָטוֹס כִּי אֵינוֹ מוֹעִיל דָּבָר וּמַה גַּם שֶׁמִּתְרַגֶּשֶׁת מְהוּמָה, לָקַח מַיִם וְרָחַץ אֶת יָדָיו לִפְנֵי הֶהָמוֹן בְּאָמְרוֹ: "נָקִי אָנֹכִי מִדָּמוֹ שֶׁל זֶה. זֶהוּ עִנְיַנְכֶם!"
<A NAME="25"> </A>
<B class="number">25</B>&nbsp;עָנוּ וְאָמְרוּ כָּל הָעָם: "דָּמוֹ עָלֵינוּ וְעַל בָּנֵינוּ."(<a href="../../Tenach/Bemidbar/Bemidbar14.htm#18">במדבר יד' יח'</a>)
<A NAME="26"> </A>
<B class="number">26</B>&nbsp;אָז שִׁחְרֵר לָהֶם אֶת בַּר-אַבָּא, וְאֶת יֵשׁוּעַ הִלְקָה וּמָסַר לִצְלִיבָה.(<a href="../../Tenach/Tehillim/Tehillim94.htm#21">תהילים צד' כא'</a>)
<A NAME="27"> </A>
<B class="number">27</B>&nbsp;לָקְחוּ חַיָּלֵי הַנָּצִיב אֶת יֵשׁוּעַ לְבֵית הַמִּמְשָׁל וְהִקְהִילוּ אֵלָיו אֶת כָּל הַגְּדוּד.
<A NAME="28"> </A>
<B class="number">28</B>&nbsp;הִפְשִׁיטוּהוּ וְהֶעֱטוּ עָלָיו מְעִיל שָׁנִי,
<A NAME="29"> </A>
<B class="number">29</B>&nbsp;וּלְאַחַר שֶׁשָׂרְגוּ עֲטֶרֶת קוֹצִים שָׂמוּ אוֹתָהּ עַל רֹאשׁוֹ, נָתְנוּ קָנֶה בְּיַד יְמִינוֹ וְכָרְעוּ לְפָנָיו כְּשֶׁהֵם מִתְלוֹצְצִים בּוֹ וְאוֹמְרִים: "שָׁלוֹם לְךָ, מֶלֶךְ הַיְּהוּדִים!"
<A NAME="30"> </A>
<B class="number">30</B>&nbsp;הֵם יָרְקוּ בּוֹ, לָקְחוּ אֶת הַקָּנֶה וְהִכּוּהוּ עַל רֹאשׁוֹ.
<A NAME="31"> </A>
<B class="number">31</B>&nbsp;לְאַחַר שֶׁהִתְלוֹצְצוּ בּוֹ הֵסִירוּ מֵעָלָיו אֶת הַמְּעִיל, הִלְבִּישׁוּהוּ אֶת בְּגָדָיו וְהוֹבִילוּהוּ לְהִצָּלֵב.</p>
<a name="bad"> </a>
<h2>צליבת ישוע</h2>
<h3>(<a href="../Mark/Mark15.htm#aod">מרקוס טו' 32-21</a>;&nbsp;<a href="../Luke/Luke23.htm#awd">לוקס כג' 43-26</a>;&nbsp;<a href="../John/John19.htm#asc">יוחנן יט' 27-17</a>)</h3>
<p>
<A NAME="32"> </A>
<B class="number">32</B>&nbsp;בְּצֵאתָם מָצְאוּ אִישׁ מֵאֶרֶץ קִירֶנְיָה, שִׁמְעוֹן שְׁמוֹ, וְהִכְרִיחוּ אוֹתוֹ לָשֵׂאת אֶת צְלָבוֹ.
<A NAME="33"> </A>
<B class="number">33</B>&nbsp;הֵם בָּאוּ אֶל מָקוֹם הַנִּקְרָא גָּלְגֹּתָּא, כְּלוֹמַר מְקוֹם הַגֻּלְגֹּלֶת,
<A NAME="34"> </A>
<B class="number">34</B>&nbsp;וְנָתְנוּ לוֹ לִשְׁתּוֹת יַיִן מָהוּל בִּמְרוֹרַת צֶמַח הָרֹאשׁ. הוּא טָעַם, אַךְ לֹא רָצָה לִשְׁתּוֹת.
<A NAME="35"> </A>
<B class="number">35</B>&nbsp;אַחֲרֵי שֶׁצָּלְבוּ אוֹתוֹ חִלְּקוּ אֶת בְּגָדָיו בְּהַפִּילָם גּוֹרָל, [<span class="x" onmousemove="Show('perush','הפסוק חסר בכתבי-היד העתיקים ביותר.' ,event);" onmouseout="Hide();">לְמַלֹּאת אֵת אֲשֶׁר-נֶאֱמַר בְּפִי הַנָּבִיא 'יְחַלְּקוּ בְגָדַי לָהֶם וְעַל-לְבוּשִׁי יַפִּילוּ גוֹרָל'</span>] (<a href="../../Tenach/Tehillim/Tehillim22.htm#19">תהילים כב' יט'</a>)
<A NAME="36"> </A>
<B class="number">36</B>&nbsp;וְיָשְׁבוּ לִשְׁמֹר עָלָיו שָׁם.
<A NAME="37"> </A>
<B class="number">37</B>&nbsp;מֵעַל לְרֹאשׁוֹ שָׂמוּ אֶת כְּתַב אַשְׁמָתוֹ: "זֶה הוּא יֵשׁוּעַ מֶלֶךְ הַיְּהוּדִים."
<A NAME="38"> </A>
<B class="number">38</B>&nbsp;אוֹתָהּ שָׁעָה נִצְלְבוּ אִתּוֹ שְׁנֵי שׁוֹדְדִים, אֶחָד מִימִינוֹ וְאֶחָד מִשְּׂמֹאלוֹ.(<a href="../../Tenach/Yishayah/Yishayah53.htm#12">ישעיהו נג' יב'</a>)
<A NAME="39"> </A>
<B class="number">39</B>&nbsp;וְהָעוֹבְרִים שָׁם גִּדְפוּ אוֹתוֹ, הֵנִיעוּ רֹאשָׁם (<a href="../../Tenach/Tehillim/Tehillim22.htm#8">תהילים כב' ח'</a>;&nbsp;<a href="../../Tenach/Tehillim/Tehillima9.htm#25">קט' כה'</a>)
<A NAME="40"> </A>
<B class="number">40</B>&nbsp;וְאָמְרוּ: "הַהוֹרֵס אֶת בֵּית הַמִּקְדָּשׁ וּבוֹנֶה אוֹתוֹ בִּשְׁלוֹשָׁה יָמִים! הוֹשַׁע אֶת עַצְמְךָ, אִם בֶּן-הָאֱלֹהִים אַתָּה, וְרֵד מִן הַצְּלָב!"
<A NAME="41"> </A>
<B class="number">41</B>&nbsp;כָּךְ גַּם הִתְלוֹצְצוּ רָאשֵׁי הַכֹּהֲנִים עִם הַסּוֹפְרִים וְהַזְּקֵנִים בְּאָמְרָם:(<a href="../../Tenach/Tehillim/Tehillim69.htm#21">תהילים סט' כא'</a>)
<A NAME="42"> </A>
<B class="number">42</B>&nbsp;"אַחֵרִים הוֹשִׁיעַ; אֶת עַצְמוֹ אֵינֶנּוּ יָכוֹל לְהוֹשִׁיעַ?! מֶלֶךְ יִשְׂרָאֵל הוּא! שֶׁיֵּרֵד עַכְשָׁו מִן הַצְּלָב וְנַאֲמִין בּוֹ!
<A NAME="43"> </A>
<B class="number">43</B>&nbsp;בָּטַח בֵּאלֹהִים, עַתָּה יְפַלְּטֵהוּ אִם חָפֵץ בּוֹ, כִּי אָמַר 'בֶּן אֱלֹהִים אֲנִי'."(<a href="../../Tenach/Tehillim/Tehillim22.htm#9">תהילים כב' ט'</a>)
<A NAME="44"> </A>
<B class="number">44</B>&nbsp;כָּךְ חֵרְפוּהוּ גַּם הַשּׁוֹדְדִים שֶׁנִּצְלְבוּ אִתּוֹ.</p>
<a name="bae"> </a>
<h2>מותו וקבורתו</h2>
<h3>(<a href="../Mark/Mark15.htm#aoe">מרקוס טו' 47-33</a>;&nbsp;<a href="../Luke/Luke23.htm#awe">לוקס כג' 56-44</a>;&nbsp;<a href="../John/John19.htm#asd">יוחנן יט' 42-28</a>)</h3>
<p>
<A NAME="45"> </A>
<B class="number">45</B>&nbsp;מִשָּׁעָה שְׁתֵּים-עֶשְׂרֵה בַּצָּהֳרַיִם הִשְׂתָּרֵר חֹשֶׁךְ עַל כָּל הָאָרֶץ עַד הַשָּׁעָה שָׁלוֹשׁ,
<A NAME="46"> </A>
<B class="number">46</B>&nbsp;וּבְעֶרֶךְ בְּשָׁעָה שָׁלוֹשׁ צָעַק יֵשׁוּעַ בְּקוֹל גָּדוֹל: "אֵלִי, אֵלִי, לְמָה שְׁבַקְתָּנִי?" כְּלוֹמַר, "אֵלִי, אֵלִי, לָמָה עֲזַבְתָּנִי?"(<a href="../../Tenach/Tehillim/Tehillim22.htm#2">תהילים כב' ב'</a>)
<A NAME="47"> </A>
<B class="number">47</B>&nbsp;כַּמָּה מִן הָעוֹמְדִים שָׁם שָׁמְעוּ זֹאת וְאָמְרוּ: "לְאֵלִיָּהוּ הוּא קוֹרֵא."
<A NAME="48"> </A>
<B class="number">48</B>&nbsp;מִיָּד רָץ אֶחָד מֵהֶם, לָקַח סְפוֹג וּמִלֵּא אוֹתוֹ חֹמֶץ, הִצְמִיד אוֹתוֹ אֶל קָנֶה וְהִגִּישׁ לוֹ לִשְׁתּוֹת.(<a href="../../Tenach/Tehillim/Tehillim69.htm#22">תהילים סט' כב'</a>)
<A NAME="49"> </A>
<B class="number">49</B>&nbsp;אַךְ יֶתֶר הָאֲנָשִׁים אָמְרוּ: "הָבָה נִרְאֶה אִם יָבוֹא אֵלִיָּהוּ לְהַצִּיל אוֹתוֹ."
<A NAME="50"> </A>
<B class="number">50</B>&nbsp;יֵשׁוּעַ צָעַק שׁוּב בְּקוֹל גָּדוֹל וְנָפַח אֶת רוּחוֹ.
<A NAME="51"> </A>
<B class="number">51</B>&nbsp;וְהִנֵּה נִקְרְעָה פָּרֹכֶת הַמִּקְדָּשׁ לִשְׁתַּיִם, מִלְמַעְלָה עַד לְמַטָּה;(<a href="../../Tenach/Shemot/Shemot26.htm#31">שמות כו' לא'-לג'</a>) הָאָרֶץ רָעֲדָה, הַסְּלָעִים נִבְקְעוּ,
<A NAME="52"> </A>
<B class="number">52</B>&nbsp;הַקְּבָרִים נִפְתְּחוּ וְגוּפוֹת רַבּוֹת שֶׁל קְדוֹשִׁים יְשֵׁנֵי עָפָר נֵעוֹרוּ.
<A NAME="53"> </A>
<B class="number">53</B>&nbsp;הֵם יָצְאוּ מִן הַקְּבָרִים אַחֲרֵי שֶׁהוּא קָם, נִכְנְסוּ לְעִיר הַקֹּדֶשׁ וְנִרְאוּ לְרַבִּים.
<A NAME="54"> </A>
<B class="number">54</B>&nbsp;שַׂר הַמֵּאָה וְהָאֲנָשִׁים אֲשֶׁר אִתּוֹ, הַשּׁוֹמְרִים אֶת יֵשׁוּעַ, כִּרְאוֹתָם אֶת רְעִידַת הָאֲדָמָה וְאֶת כָּל הַנַּעֲשֶׂה, נִתְמַלְּאוּ פַּחַד רַב וְאָמְרוּ: "בֶּאֱמֶת בֶּן-אֱלֹהִים הָיָה זֶה!"
<A NAME="55"> </A>
<B class="number">55</B>&nbsp;גַּם נָשִׁים רַבּוֹת שֶׁהָלְכוּ אַחֲרֵי יֵשׁוּעַ מִן הַגָּלִיל וְשֵׁרְתוּ אוֹתוֹ הָיוּ שָׁם וְהִתְבּוֹנְנוּ מֵרָחוֹק.(<a href="../../Tenach/Tehillim/Tehillim38.htm#12">תהילים לח' יב'</a>)
<A NAME="56"> </A>
<B class="number">56</B>&nbsp;בֵּינֵיהֶן הָיוּ מִרְיָם הַמַּגְדָּלִית, מִרְיָם אֵם יַעֲקֹב וְיוֹסֵף, וְאִמָּם שֶׁל בְּנֵי זַבְדַּי.
<A NAME="57"> </A>
<B class="number">57</B>&nbsp;לְעֵת עֶרֶב בָּא אִישׁ עָשִׁיר תּוֹשַׁב רָמָתַיִם, יוֹסֵף שְׁמוֹ, שֶׁגַּם הוּא נַעֲשָׂה לְתַלְמִיד שֶׁל יֵשׁוּעַ.
<A NAME="58"> </A>
<B class="number">58</B>&nbsp;הוּא בָּא אֶל פִּילָטוֹס וּבִקֵּשׁ אֶת גּוּפַת יֵשׁוּעַ. אָז צִוָּה פִּילָטוֹס לִמְסֹר אוֹתָהּ.
<A NAME="59"> </A>
<B class="number">59</B>&nbsp;יוֹסֵף לָקַח אֶת הַגּוּפָה, עָטַף אוֹתָהּ בְּסָדִין נָקִי
<A NAME="60"> </A>
<B class="number">60</B>&nbsp;וְהִנִּיחַ אוֹתָהּ בְּקִבְרוֹ הֶחָדָשׁ שֶׁלּוֹ אֲשֶׁר חָצַב בַּסֶּלַע. לְאַחַר שֶׁגָּלַל אֶבֶן גְּדוֹלָה עַל פֶּתַח הַקֶּבֶר הָלַךְ לְדַרְכּוֹ.(<a href="../../Tenach/Yishayah/Yishayah53.htm#9">ישעיהו נג' ט'</a>)
<A NAME="61"> </A>
<B class="number">61</B>&nbsp;וּמִרְיָם הַמַּגְדָּלִית וּמִרְיָם הָאַחֶרֶת הָיוּ שָׁם, יוֹשְׁבוֹת מוּל הַקֶּבֶר.</p>
<a name="baf"> </a>
<h2>משמר על הקבר</h2>
<p>
<A NAME="62"> </A>
<B class="number">62</B>&nbsp;לְמָחֳרַת עֶרֶב הַשַּׁבָּת נִקְהֲלוּ רָאשֵׁי הַכֹּהֲנִים וְהַפְּרוּשִׁים אֶל פִּילָטוֹס.
<A NAME="63"> </A>
<B class="number">63</B>&nbsp;אָמְרוּ לוֹ: "אֲדוֹנֵנוּ, נִזְכַּרְנוּ כִּי בְּעֵת שֶׁהָיָה חַי אָמַר הַמַּתְעֶה הַהוּא, 'אַחֲרֵי שְׁלוֹשָׁה יָמִים קוֹם אָקוּם.'
<A NAME="64"> </A>
<B class="number">64</B>&nbsp;לָכֵן צַוֵּה נָא שֶׁיִּשָּׁמֵר הַקֶּבֶר עַד הַיּוֹם הַשְּׁלִישִׁי, שֶׁמָּא יָבוֹאוּ תַּלְמִידָיו וְיִגְנְבוּ אוֹתוֹ. לְאַחַר מִכֵּן יֹאמְרוּ לָעָם 'הוּא קָם מִן הַמֵּתִים', וְתִהְיֶה הַתַּרְמִית הָאַחֲרוֹנָה גְּרוּעָה מִן הָרִאשׁוֹנָה."
<A NAME="65"> </A>
<B class="number">65</B>&nbsp;אָמַר לָהֶם פִּילָטוֹס: "הִנֵּה לָכֶם מִשְׁמָר, לְכוּ וְשִׁמְרוּ כְּמוֹ שֶׁאַתֶּם יוֹדְעִים."
<A NAME="66"> </A>
<B class="number">66</B>&nbsp;הֵם הָלְכוּ וְהִבְטִיחוּ אֶת הַקֶּבֶר בְּכָךְ שֶׁשָּׂמוּ חוֹתָם עַל הָאֶבֶן וְהִצִּיבוּ מִשְׁמָר.(<a href="../../Tenach/Daniel/Daniel06.htm#18">דניאל ו' יח'</a>)</p>
<a href="Matthew28.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>