<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew11</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew10.htm">לפרק הקודם</a>
<a name="aka"> </a>
<h1>הבשורה על-פי מתי<br>
פרק יא</h1>
<a name="akb"> </a>
<h2>שכר -- המשך</h2>
<p>
<A NAME="1"> </A>
<B class="number">1</B>&nbsp;יֵשׁוּעַ סִיֵּם אֶת הוֹרָאוֹתָיו לִשְׁנֵים-עָשָׂר תַּלְמִידָיו וְהָלַךְ מִשָּׁם לְלַמֵּד וּלְהַטִּיף בְּעָרֵיהֶם.</p>
<a name="akc"> </a>
<h2>שליחים מאת יוחנן המטביל</h2>
<h3>(<a href="../Luke/Luke07.htm#agd">לוקס ז' 35-18</a>)</h3>
<p>
<A NAME="2"> </A>
<B class="number">2</B>&nbsp;כַּאֲשֶׁר שָׁמַע יוֹחָנָן בְּבֵית הַסֹּהַר עַל מַעֲשֵׂי הַמָּשִׁיחַ שָׁלַח בְּיַד תַּלְמִידָיו לִשְׁאֹל אוֹתוֹ:
<A NAME="3"> </A>
<B class="number">3</B>&nbsp;"אַתָּה הוּא אֲשֶׁר נוֹעַד לָבוֹא, אוֹ נְחַכֶּה לְאַחֵר?"
<A NAME="4"> </A>
<B class="number">4</B>&nbsp;הֵשִׁיב יֵשׁוּעַ וְאָמַר לָהֶם: "לְכוּ הַגִּידוּ לְיוֹחָנָן אֶת אֲשֶׁר אַתֶּם שׁוֹמְעִים וְרוֹאִים:
<A NAME="5"> </A>
<B class="number">5</B>&nbsp;עִוְרִים רוֹאִים, פִּסְחִים מְהַלְּכִים, מְצֹרָעִים מְטֹהָרִים, חֵרְשִׁים שׁוֹמְעִים, מֵתִים קָמִים, עֲנִיִּים מִתְבַּשְּׂרִים,(<a href="../../Tenach/Yishayah/Yishayah35.htm#5">ישעיהו לה' ה'-ו'</a>;&nbsp;<a href="../../Tenach/Yishayah/Yishayah61.htm#1">סא' א'</a>)
<A NAME="6"> </A>
<B class="number">6</B>&nbsp;וְאַשְׁרֵי מִי שֶׁלֹּא אֶהְיֶה לוֹ לְמִכְשׁוֹל."
<A NAME="7"> </A>
<B class="number">7</B>&nbsp;הֵם הָלְכוּ וְיֵשׁוּעַ הֵחֵל לְדַבֵּר אֶל הֲמוֹן הָעָם עַל-אוֹדוֹת יוֹחָנָן: "מַה יְצָאתֶם לַמִּדְבָּר לִרְאוֹת? קָנֶה מִתְנוֹעֵעַ בָּרוּחַ?
<A NAME="8"> </A>
<B class="number">8</B>&nbsp;וּבְכֵן מַה יְצָאתֶם לִרְאוֹת? אִישׁ לָבוּשׁ בְּגָדִים מְעֻדָּנִים? הֲרֵי הַלּוֹבְשִׁים לְבוּשׁ מְעֻדָּן בְּבָתֵּי מְלָכִים הֵם.
<A NAME="9"> </A>
<B class="number">9</B>&nbsp;מַה בְּכָל זֹאת יְצָאתֶם לִרְאוֹת? נָבִיא? כֵּן, אֲנִי אוֹמֵר לָכֶם, אַף יוֹתֵר מִנָּבִיא.
<A NAME="10"> </A>
<B class="number">10</B>&nbsp;זֶה הוּא אֲשֶׁר כָּתוּב עָלָיו, 'הִנְנִי שׁוֹלֵחַ מַלְאָכִי לְפָנֶיךָ וּפִנָּה דַּרְכְּךָ לְפָנֶיךָ'.(<a href="../../Tenach/Malachi/Malachi03.htm#1">מלאכי ג' א'</a>)
<A NAME="11"> </A>
<B class="number">11</B>&nbsp;אָמֵן. אוֹמֵר אֲנִי לָכֶם, לֹא קָם בִּילוּדֵי אִשָּׁה גָּדוֹל מִיּוֹחָנָן הַמַּטְבִּיל, אַךְ הַקָּטֹן בְּמַלְכוּת הַשָּׁמַיִם גָּדוֹל מִמֶּנּוּ.
<a name="akba"> </a>
<A NAME="12"> </A>
<B class="number">12</B>&nbsp;וּמִימֵי יוֹחָנָן הַמַּטְבִּיל וְעַד עַתָּה&nbsp;<span class="x" onmousemove="Show('perush','או: ...מלכות השמים נלקחת בחזקה ותקיפים תופסים אותה.' ,event);" onmouseout="Hide();">מַלְכוּת הַשָּׁמַיִם פּוֹרֶצֶת וְהַפּוֹרְצִים אוֹחֲזִים בָּהּ.</span>
<A NAME="13"> </A>
<B class="number">13</B>&nbsp;הֵן כָּל הַנְּבִיאִים וְהַתּוֹרָה עַד יוֹחָנָן נִבְּאוּ.
<A NAME="14"> </A>
<B class="number">14</B>&nbsp;וְאִם תִּרְצוּ לְקַבֵּל הֲרֵי הוּא אֵלִיָּהוּ הֶעָתִיד לָבוֹא.(<a href="../../Tenach/Malachi/Malachi03.htm#23">מלאכי ג' כג'</a>)
<A NAME="15"> </A>
<B class="number">15</B>&nbsp;מִי שֶׁאָזְנַיִם לוֹ, שֶׁיִּשְׁמַע!
<A NAME="16"> </A>
<B class="number">16</B>&nbsp;לְמִי אַשְׁוֶה אֶת הַדּוֹר הַזֶּה? דּוֹמֶה הוּא לִילָדִים הַיּוֹשְׁבִים בְּחַצְרוֹת הַשְּׁוָקִים וְקוֹרְאִים אֶל חַבְרֵיהֶם בְּקוֹל:
<A NAME="17"> </A>
<B class="number">17</B>&nbsp;'חִלַּלְנוּ לָכֶם בַּחֲלִילִים וְלֹא רְקַדְתֶּם, קוֹנַנּוּ לָכֶם קִינָה וְלֹא בְּכִיתֶם'.
<A NAME="18"> </A>
<B class="number">18</B>&nbsp;כִּי בָּא יוֹחָנָן, לֹא אָכַל וְלֹא שָׁתָה, וְאוֹמְרִים עָלָיו 'שֵׁד בּוֹ'.
<A NAME="19"> </A>
<B class="number">19</B>&nbsp;בָּא בֶּן-הָאָדָם וְהוּא אוֹכֵל וְשׁוֹתֶה, וְאוֹמְרִים 'הִנֵּה אִישׁ זוֹלֵל וְסוֹבֵא, יְדִיד הַמּוֹכְסִים וְהַחוֹטְאִים'. אָכֵן, צִדְקָתָהּ שֶׁל הַחָכְמָה הוּכְחָה בְּמַעֲשֶׂיהָ."</p>
<a name="akd"> </a>
<h2>אוי לאדישים ומנוח ליגעים</h2>
<h3>(<a href="../Luke/Luke10.htm#ajba">לוקס י' 15-13</a>,&nbsp;<a href="../Luke/Luke10.htm#ajca">22-21</a>)</h3>
<p>
<A NAME="20"> </A>
<B class="number">20</B>&nbsp;אָז הֵחֵל לִגְעֹר בֶּעָרִים שֶׁהִתְחוֹלְלוּ בָּהֶן נִסָּיו הָרַבִּים וְלֹא חָזְרוּ בִּתְשׁוּבָה:
<A NAME="21"> </A>
<B class="number">21</B>&nbsp;"אוֹי לָךְ כּוֹרָזִין! אוֹי לָךְ בֵּית צַיְדָה! כִּי אִלּוּ נַעֲשׂוּ בְּצוֹר וּבְצִידוֹן הַפְּלָאוֹת שֶׁנַּעֲשׂוּ בְּתוֹכְכֶן, הֲרֵי מִכְּבָר הָיוּ חוֹזְרוֹת בִּתְשׁוּבָה בְּשַׂק וָאֵפֶר.
<A NAME="22"> </A>
<B class="number">22</B>&nbsp;בְּרַם אוֹמֵר אֲנִי לָכֶן, קַל יוֹתֵר יִהְיֶה בְּיוֹם הַדִּין לְצוֹר וּלְצִידוֹן מֵאֲשֶׁר לָכֶן.
<A NAME="23"> </A>
<B class="number">23</B>&nbsp;וְאַתְּ, כְּפַר נַחוּם, הַאִם לַשָּׁמַיִם תַּעֲלִי? אֶל שְׁאוֹל תֵּרְדִי! כִּי אִלּוּ בִּסְדוֹם נַעֲשׂוּ הַנִּסִּים שֶׁהָיוּ בְּתוֹכֵךְ, עוֹמֶדֶת הָיְתָה עַל תִּלָּהּ עַד הַיּוֹם.
<A NAME="24"> </A>
<B class="number">24</B>&nbsp;וְאוּלָם אֲנִי אוֹמֵר לָךְ, קַל יוֹתֵר יִהְיֶה בְּיוֹם הַדִּין לְאֶרֶץ סְדוֹם מֵאֲשֶׁר לָךְ."
<A NAME="25"> </A>
<B class="number">25</B>&nbsp;בָּעֵת הַהִיא אָמַר יֵשׁוּעַ: "מוֹדֶה אֲנִי לְךָ, אָבִי, אֲדוֹן הַשָּׁמַיִם וְהָאָרֶץ, כִּי הִסְתַּרְתָּ אֶת הַדְּבָרִים הָאֵלֶּה מִן הַחֲכָמִים וְהַנְּבוֹנִים וְגִלִּיתָם לְעוֹלָלִים.
<A NAME="26"> </A>
<B class="number">26</B>&nbsp;כֵּן, אָבִי, שֶׁהֲרֵי כָּךְ הָיָה רָצוֹן מִלְּפָנֶיךָ.
<A NAME="27"> </A>
<B class="number">27</B>&nbsp;הַכֹּל נִמְסַר לִי מֵאֵת אָבִי וְאֵין אִישׁ מַכִּיר אֶת הַבֵּן, זוּלָתִי הָאָב; אַף אֵין אִישׁ מַכִּיר אֶת הָאָב, זוּלָתִי הַבֵּן וְכָל מִי שֶׁהַבֵּן רוֹצֶה לְגַלּוֹת לוֹ.
<A NAME="28"> </A>
<B class="number">28</B>&nbsp;בּוֹאוּ אֵלַי כָּל הָעֲמֵלִים וְהָעֲמוּסִים (<a href="../../Tenach/Tehillim/Tehillim38.htm#5">תהילים לח' ה'</a>) וַאֲנִי אַמְצִיא לָכֶם מְנוּחָה.
<A NAME="29"> </A>
<B class="number">29</B>&nbsp;קְחוּ עֲלֵיכֶם אֶת עֻלִּי וְלִמְדוּ מִמֶּנִּי, כִּי עָנָו אֲנִי וּנְמוּךְ רוּחַ; (<a href="../../Tenach/Zecharyah/Zecharyah09.htm#9">זכריה ט' ט'</a>) תִּמְצְאוּ מַרְגּוֹעַ לְנַפְשׁוֹתֵיכֶם,
<A NAME="30"> </A>
<B class="number">30</B>&nbsp;כִּי עֻלִּי נָעִים וְקַל מַשָּׂאִי."</p>
<a href="Matthew12.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>