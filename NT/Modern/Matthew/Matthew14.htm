<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew14</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew13.htm">לפרק הקודם</a>
<a name="ana"> </a>
<h1>הבשורה על-פי מתי<br>
פרק יד</h1>
<a name="anb"> </a>
<h2>מות יוחנן המטביל</h2>
<h3>(<a href="../Mark/Mark06.htm#afd">מרקוס ו' 29-14</a>;&nbsp;<a href="../Luke/Luke03.htm#acba">לוקס ג' 20-19</a>,&nbsp;<a href="../Luke/Luke09.htm#aic">ט' 9-7</a>)</h3>
<p>
<A NAME="1"> </A>
<B class="number">1</B>&nbsp;בָּעֵת הַהִיא שָׁמַע הוֹרְדוֹס שַׂר-רֹבַע הַמְּדִינָה אֶת שֵׁמַע יֵשׁוּעַ.
<A NAME="2"> </A>
<B class="number">2</B>&nbsp;אָמַר אֶל מְשָׁרְתָיו: "זֶהוּ יוֹחָנָן הַמַּטְבִּיל. הוּא קָם מִן הַמֵּתִים וְלָכֵן פּוֹעֲלִים בּוֹ מַעֲשֵׂי הַנִּסִּים";
<A NAME="3"> </A>
<B class="number">3</B>&nbsp;שֶׁכֵּן הוֹרְדוֹס תָּפַס אֶת יוֹחָנָן, כָּבַל אוֹתוֹ וְשָׂם אוֹתוֹ בְּבֵית הַסֹּהַר בִּגְלַל הוֹרוֹדְיָה אֵשֶׁת פִילִיפּוֹס אָחִיו,
<A NAME="4"> </A>
<B class="number">4</B>&nbsp;לְאַחַר שֶׁיּוֹחָנָן אָמַר לוֹ, "אָסוּר לְךָ לָקַחַת אוֹתָהּ."(<a href="../../Tenach/Vayikra/Vayikra18.htm#16">ויקרא יח' טז'</a>)
<A NAME="5"> </A>
<B class="number">5</B>&nbsp;הוֹרְדוֹס רָצָה לַהֲרֹג אוֹתוֹ, אוּלָם חָשַׁשׁ מִן הֶהָמוֹן מִפְּנֵי שֶׁחֲשָׁבוּהוּ לְנָבִיא.
<A NAME="6"> </A>
<B class="number">6</B>&nbsp;כְּשֶׁהוּחַג יוֹם הֻלַּדְתּוֹ שֶׁל הוֹרְדוֹס רָקְדָה בַּת-הוֹרוֹדְיָה בֵּין הַנּוֹכְחִים וּמָצְאָה חֵן בְּעֵינֵי הוֹרְדוֹס.
<A NAME="7"> </A>
<B class="number">7</B>&nbsp;לְפִיכָךְ הִבְטִיחַ לָהּ בִּשְׁבוּעָה לָתֵת לָהּ כָּל מַה שֶׁתְּבַקֵּשׁ.
<A NAME="8"> </A>
<B class="number">8</B>&nbsp;עַל-פִּי הַדְרָכַת אִמָּהּ -- אָמְרָה: "תֵּן לִי פֹּה בִּקְעָרָה אֶת רֹאשׁ יוֹחָנָן הַמַּטְבִּיל."
<A NAME="9"> </A>
<B class="number">9</B>&nbsp;הִתְעַצֵּב הַמֶּלֶךְ, אֶלָּא שֶׁבִּגְלַל הַשְּׁבוּעָה וְהַמְסֻבִּים אִתּוֹ צִוָּה לָתֵת לָהּ.
<A NAME="10"> </A>
<B class="number">10</B>&nbsp;הוּא שָׁלַח לִכְרֹת אֶת רֹאשׁ יוֹחָנָן בְּבֵית הַסֹּהַר,
<A NAME="11"> </A>
<B class="number">11</B>&nbsp;וְכַאֲשֶׁר הוּבָא רֹאשׁוֹ בַּקְּעָרָה נְתָנוּהוּ לַנַּעֲרָה וְהִיא הֵבִיאָה אוֹתוֹ לְאִמָּהּ.
<A NAME="12"> </A>
<B class="number">12</B>&nbsp;בָּאוּ תַּלְמִידָיו, לָקְחוּ אֶת גּוּפָתוֹ וְקָבְרוּ אוֹתָהּ, וְהָלְכוּ וְהוֹדִיעוּ לְיֵשׁוּעַ.</p>
<a name="anc"> </a>
<h2>ישוע מאכיל חמשת אלפים איש</h2>
<h3>(<a href="../Mark/Mark06.htm#afe">מרקוס ו' 44-31</a>;&nbsp;<a href="../Luke/Luke09.htm#aid">לוקס ט' 17-10</a>;&nbsp;<a href="../John/John06.htm#afb">יוחנן ו' 13-1</a>)</h3>
<p>
<A NAME="13"> </A>
<B class="number">13</B>&nbsp;יֵשׁוּעַ שָׁמַע וְנָסַע מִשָּׁם בְּסִירָה אֶל מָקוֹם שׁוֹמֵם, הוּא לְבַדּוֹ. כֵּיוָן שֶׁשָּׁמְעוּ הַהֲמוֹנִים הָלְכוּ אַחֲרָיו בָּרֶגֶל מִן הֶעָרִים.
<A NAME="14"> </A>
<B class="number">14</B>&nbsp;כְּשֶׁיָּצָא רָאָה הֲמוֹן עַם רַב. הוּא נִתְמַלֵּא רַחֲמִים עֲלֵיהֶם וְרִפֵּא אֶת הַחוֹלִים שֶׁבֵּינֵיהֶם.
<A NAME="15"> </A>
<B class="number">15</B>&nbsp;לְעֵת עֶרֶב נִגְּשׁוּ אֵלָיו תַּלְמִידָיו וְאָמְרוּ: "הַמָּקוֹם שׁוֹמֵם וְהַשָּׁעָה כְּבָר מְאֻחֶרֶת; שְׁלַח אֶת הֲמוֹן הָעָם וְיֵלְכוּ אֶל הַכְּפָרִים לִקְנוֹת לָהֶם אֹכֶל."
<A NAME="16"> </A>
<B class="number">16</B>&nbsp;אָמַר לָהֶם יֵשׁוּעַ: "אֵין הֵם צְרִיכִים לָלֶכֶת. תְּנוּ לָהֶם אַתֶּם לֶאֱכֹל."
<A NAME="17"> </A>
<B class="number">17</B>&nbsp;הֵשִׁיבוּ לוֹ: "אֵין לָנוּ פֹּה אֶלָּא חָמֵשׁ כִּכְּרוֹת לֶחֶם וּשְׁנִי דָּגִים."
<A NAME="18"> </A>
<B class="number">18</B>&nbsp;אָמַר: "הָבִיאוּ אוֹתָם אֵלַי הֵנָּה."
<A NAME="19"> </A>
<B class="number">19</B>&nbsp;הוּא צִוָּה אֶת הָעָם לָשֶׁבֶת עַל הַדֶּשֶׁא, לָקַח אֶת חֲמֵשׁ כִּכְּרוֹת הַלֶּחֶם וְאֶת שְׁנֵי הַדָּגִים, נָשָׂא עֵינָיו הַשָּׁמַיְמָה וּבֵרֵךְ. לְאַחַר מִכֵּן בָּצַע אֶת הַלֶּחֶם וְנָתַן לַתַּלְמִידִים וְהַתַּלְמִידִים נָתְנוּ לָעָם.
<A NAME="20"> </A>
<B class="number">20</B>&nbsp;הַכֹּל אָכְלוּ וְשָׂבְעוּ, וּמִמַּה שֶּׁנּוֹתַר אָסְפוּ שְׁנֵים-עָשָׂר סַלִּים מְלֵאִים.(<a href="../../Tenach/Tehillim/Tehillima4.htm#28">תהילים קד' כח'</a>;&nbsp;<a href="../../Tenach/MelachimB/MelachimB04.htm#43">מלכים ב', ד' מג'-מד'</a>)
<A NAME="21"> </A>
<B class="number">21</B>&nbsp;מִסְפַּר הָאוֹכְלִים הָיָה כַּחֲמֵשֶׁת אֲלָפִים אִישׁ מִלְּבַד הַנָּשִׁים וְהַטַּף.</p>
<a name="and"> </a>
<h2>הליכה על פני המים</h2>
<h3>(<a href="../Mark/Mark06.htm#aff">מרקוס ו' 52-45</a>;&nbsp;<a href="../John/John06.htm#afc">יוחנן ו' 21-16</a>)</h3>
<p>
<A NAME="22"> </A>
<B class="number">22</B>&nbsp;מִיָּד הֵאִיץ בְּתַלְמִידָיו לְהִכָּנֵס לַסִּירָה וּלְהַקְדִּים אוֹתוֹ בַּנְּסִיעָה אֶל עֵבֶר הַיָּם עַד שֶׁהוּא יְשַׁלֵּחַ אֶת הֲמוֹן הָעָם.
<A NAME="23"> </A>
<B class="number">23</B>&nbsp;הוּא שִׁלַּח אֶת הָעָם וְעָלָה לָהָר לְבַדּוֹ כְּדֵי לְהִתְפַּלֵּל. לְעֵת עֶרֶב הָיָה שָׁם לְבַדּוֹ.
<A NAME="24"> </A>
<B class="number">24</B>&nbsp;בֵּינְתַיִם הִגִּיעָה הַסִּירָה לְמֶרְחַק כַּמָּה מִילִין מִן הַחוֹף כְּשֶׁהִיא מִטַּלְטֶלֶת עַל הַגַּלִּים וְהָרוּחַ נוֹשֶׁבֶת נֶגְדָּהּ.
<A NAME="25"> </A>
<B class="number">25</B>&nbsp;וְהִנֵּה בְּאַשְׁמֹרֶת הַלַּיְלָה הָרְבִיעִית בָּא אֲלֵיהֶם יֵשׁוּעַ וְהוּא מְהַלֵּךְ עַל פְּנֵי הַיָּם.(<a href="../../Tenach/Iyov/Iyov09.htm#8">איוב ט' ח'</a>)
<A NAME="26"> </A>
<B class="number">26</B>&nbsp;כְּשֶׁרָאוּהוּ הַתַּלְמִידִים מְהַלֵּךְ עַל פְּנֵי הַיָּם נִבְהֲלוּ. אָמְרוּ: "רוּחַ רְפָאִים הִיא", וְהֵחֵלּוּ לִצְעֹק מִפַּחַד.
<A NAME="27"> </A>
<B class="number">27</B>&nbsp;מִיָּד דִבֵּר אֲלֵיהֶם יֵשׁוּעַ וְאָמַר: "חִזְקוּ, אֲנִי הוּא. אַל תִּפְחֲדוּ."
<A NAME="28"> </A>
<B class="number">28</B>&nbsp;הֵשִׁיב כֵּיפָא וְאָמַר אֵלָיו: "אֲדוֹנִי, אִם אַתָּה הוּא, צַוֵּנִי לָבוֹא אֵלֶיךָ עַל פְּנֵי הַמַּיִם."
<A NAME="29"> </A>
<B class="number">29</B>&nbsp;אָמַר יֵשׁוּעַ: "בּוֹא!" כֵּיפָא יָרַד מִן הַסִּירָה וְהָלַךְ עַל פְּנֵי הַמַּיִם לִקְרַאת יֵשׁוּעַ.
<A NAME="30"> </A>
<B class="number">30</B>&nbsp;אוּלָם כְּשֶׁרָאָה אֶת הָרוּחַ הַסּוֹעֶרֶת פָּחַד וְהֵחֵל לִשְׁקֹעַ. הוּא צָעַק: "אֲדוֹנִי, הַצֵּל אוֹתִי!"
<A NAME="31"> </A>
<B class="number">31</B>&nbsp;מִיָּד הוֹשִׁיט יֵשׁוּעַ אֶת יָדוֹ,(<a href="../../Tenach/Tehillim/Tehillim18.htm#17">תהילים יח' יז'</a>) הֶחֱזִיק בּוֹ וְאָמַר לוֹ: "קְטַן אֱמוּנָה, מַדּוּעַ עָלָה סָפֵק בְּלִבְּךָ?"
<A NAME="32"> </A>
<B class="number">32</B>&nbsp;בַּעֲלוֹתָם לַסִּירָה פָּסְקָה הָרוּחַ,
<A NAME="33"> </A>
<B class="number">33</B>&nbsp;וְהָאֲנָשִׁים שֶׁהָיוּ בַּסִּירָה הִשְׁתַּחֲווּ לוֹ בְּאָמְרָם: "בֶּאֱמֶת בֶּן-הָאֱלֹהִים אַתָּה."</p>
<a name="ane"> </a>
<h2>ריפוי חולים בגינוסר</h2>
<h3>(<a href="../Mark/Mark06.htm#afg">מרקוס ו' 56-53</a>)</h3>
<p>
<A NAME="34"> </A>
<B class="number">34</B>&nbsp;הֵם עָבְרוּ אֶת הַיָּם וּבָאוּ לְחוֹף גִּנּוֹסָר.
<A NAME="35"> </A>
<B class="number">35</B>&nbsp;אַנְשֵׁי הַמָּקוֹם הִכִּירוּ אוֹתוֹ וְשָׁלְחוּ לְהוֹדִיעַ לְכָל הַסְּבִיבָה. הֵבִיאוּ אֵלָיו אֶת כָּל הַחוֹלִים
<A NAME="36"> </A>
<B class="number">36</B>&nbsp;וּבִקְשׁוּ מִמֶּנּוּ רַק לִנְגֹּעַ בִּכְנַף בִּגְדוֹ;(<a href="../../Tenach/Bemidbar/Bemidbar15.htm#38">במדבר טו' לח'</a>) וְכָל הַנּוֹגְעִים נִרְפְּאוּ.</p>
<a href="Matthew15.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>