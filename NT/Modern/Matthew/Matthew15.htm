<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew15</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew14.htm">לפרק הקודם</a>
<a name="aoa"> </a>
<h1>הבשורה על-פי מתי<br>
פרק טו</h1>
<a name="aob"> </a>
<h2>מסורת הזקנים</h2>
<h3>(<a href="../Mark/Mark07.htm#agb">מרקוס ז' 23-1</a>)</h3>
<p>
<A NAME="1"> </A>
<B class="number">1</B>&nbsp;אַחֲרֵי כֵן נִגְּשׁוּ אֶל יֵשׁוּעַ סוֹפְרִים וּפְרוּשִׁים מִירוּשָׁלַיִם
<A NAME="2"> </A>
<B class="number">2</B>&nbsp;וְשָׁאֲלוּ אוֹתוֹ: "מַדּוּעַ עוֹבְרִים תַּלְמִידֶיךָ עַל מָסֹרֶת הַזְּקֵנִים, שֶׁאֵין הֵם נוֹטְלִים יָדַיִם לַסְּעוּדָה?"
<A NAME="3"> </A>
<B class="number">3</B>&nbsp;הֵשִׁיב וְאָמַר לָהֶם: "מַדּוּעַ גַּם אַתֶּם עוֹבְרִים עַל מִצְוַת אֱלֹהִים לְמַעַן הַמָּסֹרֶת שֶׁלָּכֶם?
<A NAME="4"> </A>
<B class="number">4</B>&nbsp;הֵן הָאֱלֹהִים צִוָּה, 'כַּבֵּד אֶת-אָבִיךָ וְאֶת-אִמֶּךָ'(<a href="../../Tenach/Shemot/Shemot20.htm#11">שמות כ' יב'</a>) וּ'מְקַלֵּל אָבִיו וְאִמּוֹ מוֹת יוּמָת',(<a href="../../Tenach/Shemot/Shemot21.htm#17">שמות כא' יז'</a>)
<A NAME="5"> </A>
<B class="number">5</B>&nbsp;אֲבָל אַתֶּם אוֹמְרִים, 'כָּל הָאוֹמֵר לְאָבִיו אוֹ לְאִמּוֹ, "כָּל דָּבָר מִשֶּׁלִי שֶׁאַתָּה יָכוֹל לֵהָנוֹת מִמֶּנּוּ הֲרֵי הוּא הֶקְדֵּשׁ",
<A NAME="6"> </A>
<B class="number">6</B>&nbsp;אֵינוֹ חַיָּב לְכַבֵּד אֶת אָבִיו וְאִמּוֹ'; וַהֲפַרְתֶּם אֶת דְּבַר אֱלֹהִים לְמַעַן הַמָּסֹרֶת שֶׁלָּכֶם.(<a href="../../Tenach/Yirmiah/Yirmiah08.htm#8">ירמיהו ח' ח'-ט'</a>)
<A NAME="7"> </A>
<B class="number">7</B>&nbsp;צְבוּעִים! הֵיטֵב נִבָּא עֲלֵיכֶם יְשַׁעְיָהוּ בְּאָמְרוֹ:
<A NAME="8"> </A>
<B class="number">8</B>&nbsp;'הָעָם הַזֶּה בִּשְׂפָתָיו כִּבְּדוּנִי וְלִבּוֹ רִחַק מִמֶּנִּי.
<A NAME="9"> </A>
<B class="number">9</B>&nbsp;וַתְּהִי יִרְאָתָם אֹתִי מִצְוַת אֲנָשִׁים מְלֻמָּדָה'."(<a href="../../Tenach/Yishayah/Yishayah29.htm#13">ישעיהו כט' יג'</a>)
<A NAME="10"> </A>
<B class="number">10</B>&nbsp;הוּא קָרָא לָעָם וְאָמַר לָהֶם: "שִׁמְעוּ וְהָבִינוּ!
<A NAME="11"> </A>
<B class="number">11</B>&nbsp;לֹא הַנִּכְנָס אֶל הַפֶּה מְטַמֵּא אֶת הָאָדָם, אֶלָּא הַיּוֹצֵא מִן הַפֶּה -- זֶה מְטַמֵּא אֶת הָאָדָם."
<A NAME="12"> </A>
<B class="number">12</B>&nbsp;נִגְּשׁוּ תַּלְמִידָיו וְאָמְרוּ לוֹ: "הַאִם אַתָּה יוֹדֵעַ שֶׁהַפְּרוּשִׁים בְּשָׁמְעָם אֶת הַדָּבָר הִזְדַּעְזְעוּ?"
<A NAME="13"> </A>
<B class="number">13</B>&nbsp;הֵשִׁיב וְאָמַר: "כָּל נֶטַע אֲשֶׁר לֹא נָטַע אָבִי שֶׁבַּשָּׁמַיִם עָקוֹר יֵעָקֵר.
<A NAME="14"> </A>
<B class="number">14</B>&nbsp;הַנִּיחוּ לָהֶם. מוֹרֵי-דֶרֶךְ עִוְרִים הֵם לְעִוְרִים; וְאִם עִוֵּר מַדְרִיךְ אֶת הָעִוֵּר הֲרֵי שְׁנֵיהֶם יִפְּלוּ לַבּוֹר."
<A NAME="15"> </A>
<B class="number">15</B>&nbsp;הֵגִיב כֵּיפָא וְאָמַר לוֹ: "בָּאֵר נָא לָנוּ אֶת הַמָּשָׁל."
<A NAME="16"> </A>
<B class="number">16</B>&nbsp;הֵשִׁיב יֵשׁוּעַ: "גַּם אַתֶּם עוֹד חַסְרֵי בִּינָה?
<A NAME="17"> </A>
<B class="number">17</B>&nbsp;הַאֵינְכֶם מְבִינִים שֶׁכָּל מַה שֶּׁנִּכְנָס לַפֶּה יוֹרֵד אֶל הַבֶּטֶן וּמוּטָל לַמּוֹצָאוֹת?
<A NAME="18"> </A>
<B class="number">18</B>&nbsp;אֲבָל הַדְּבָרִים הַיּוֹצְאִים מִן הַפֶּה נוֹבְעִים מִן הַלֵּב וְאֵלֶּה מְטַמְּאִים אֶת הָאָדָם,
<A NAME="19"> </A>
<B class="number">19</B>&nbsp;כִּי מִן הַלֵּב נוֹבְעוֹת מַחְשְׁבוֹת רֶשַׁע, רְצִיחוֹת, נִאוּפִים, זְנוּנִים, גְּנֵבוֹת, עֵדֻיּוֹת שֶׁקֶר וְגִדּוּפִים.
<A NAME="20"> </A>
<B class="number">20</B>&nbsp;אֵלֶּה הֵם הַמְטַמְּאִים אֶת הָאָדָם, אֲבָל אֲכִילָה בְּלֹא נְטִילַת יָדַיִם אֵינָהּ מְטַמֵּאת אֶת הָאָדָם."</p>
<a name="aoc"> </a>
<h2>אמונתה של אישה כנענית</h2>
<h3>(<a href="../Mark/Mark07.htm#agc">מרקוס ז' 30-24</a>)</h3>
<p>
<A NAME="21"> </A>
<B class="number">21</B>&nbsp;יֵשׁוּעַ יָצָא מִשָּׁם וּפָּרַשׁ אֶל סְבִיבוֹת צוֹר וְצִידוֹן.
<A NAME="22"> </A>
<B class="number">22</B>&nbsp;וְהִנֵּה יָצְאָה מֵאוֹתוֹ הָאֵזוֹר אִשָּׁה כְּנַעֲנִית וְצָעֲקָה אֵלָיו: "רַחֵם עָלַי, אֲדוֹנִי, בֶּן-דָּוִד. בִּתִּי מְעֻנָּה מְאֹד עַל-יְדֵי שֵׁד."
<A NAME="23"> </A>
<B class="number">23</B>&nbsp;אַךְ הוּא לֹא הֵשִׁיב לָהּ דָּבָר. נִגְּשׁוּ תַּלְמִידָיו וּבִקְשׁוּ מִמֶּנּוּ: "שְׁלַח אוֹתָהּ, כִּי הִיא צוֹעֶקֶת אַחֲרֵינוּ."
<A NAME="24"> </A>
<B class="number">24</B>&nbsp;עָנָה יֵשׁוּעַ וְאָמַר: "לֹא נִשְׁלַחְתִּי אֶלָּא אֶל הַצֹּאן הָאוֹבְדוֹת אֲשֶׁר לְבֵית יִשְׂרָאֵל."
<A NAME="25"> </A>
<B class="number">25</B>&nbsp;הִיא הִתְקָרְבָה, הִשְׁתַּחַוְתָה לוֹ וְאָמְרָה: "אֲדוֹנִי, עֲזֹר לִי."
<A NAME="26"> </A>
<B class="number">26</B>&nbsp;הֵשִׁיב לָהּ בְּאָמְרוֹ: "לֹא נָאֶה לָקַחַת אֶת הַלֶּחֶם שֶׁל הַבָּנִים וְלִזְרֹק אוֹתוֹ לַכְּלָבִים."
<A NAME="27"> </A>
<B class="number">27</B>&nbsp;אָמְרָה לוֹ: "כֵּן, אֲדוֹנִי, אֲבָל אֲפִלּוּ הַכְּלָבִים אוֹכְלִים מִן הַפֵּרוּרִים הַנּוֹפְלִים מִשֻּׁלְחַן אֲדוֹנֵיהֶם."
<A NAME="28"> </A>
<B class="number">28</B>&nbsp;אָמַר לָהּ יֵשׁוּעַ: "אִשָּׁה, גְּדוֹלָה אֱמוּנָתֵךְ. יְהִי לָךְ כִּרְצוֹנֵךְ", וּבְאוֹתָהּ שָׁעָה נִרְפְּאָה בִּתָּהּ.</p>
<a name="aod"> </a>
<h2>ריפוי חולים</h2>
<p>
<A NAME="29"> </A>
<B class="number">29</B>&nbsp;יֵשׁוּעַ עָזַב אֶת הַמָּקוֹם, וּלְאַחַר שֶׁעָבַר לְיַד יָם הַגָּלִיל עָלָה לָהָר וְיָשַׁב שָׁם.
<A NAME="30"> </A>
<B class="number">30</B>&nbsp;בָּאוּ אֵלָיו הֲמוֹן עַם רַב וְאִתָּם פִּסְחִים, נָכִים, עִוְרִים, אִלְּמִים וְרַבִּים אֲחֵרִים שֶׁהֻנְּחוּ לְרַגְלָיו, וְהוּא רִפֵּא אוֹתָם.
<A NAME="31"> </A>
<B class="number">31</B>&nbsp;כִּרְאוֹת הָעָם אִלְּמִים מְדַבְּרִים, נָכִים בְּרִיאִים, פִּסְחִים מְהַלְּכִים וְעִוְרִים רוֹאִים, נִתְמַלְּאוּ פְּלִיאָה וְשִׁבְּחוּ אֶת אֱלֹהֵי יִשְׂרָאֵל.(<a href="../../Tenach/Yishayah/Yishayah35.htm#5">ישעיהו לה' ה'-ו'</a>;&nbsp;<a href="../../Tenach/Yishayah/Yishayah29.htm#23">כט' כג'-כד'</a>)</p>
<a name="aoe"> </a>
<h2>ישוע מאכיל ארבעת אלפים איש</h2>
<h3>(<a href="../Mark/Mark08.htm#ahb">מרקוס ח' 10-1</a>)</h3>
<p>
<A NAME="32"> </A>
<B class="number">32</B>&nbsp;קָרָא יֵשׁוּעַ לְתַלְמִידָיו וְאָמַר: "נִכְמְרוּ רַחֲמַי עַל הָעָם. זֶה שְׁלוֹשָׁה יָמִים הֵם נִמְצָאִים אִתִּי וְאֵין לָהֶם מַה לֶּאֱכֹל. אֵינֶנִּי חָפֵץ לְשַׁלֵּחַ אוֹתָם רְעֵבִים פֶּן יִתְעַלְּפוּ בַּדֶּרֶךְ."
<A NAME="33"> </A>
<B class="number">33</B>&nbsp;אָמְרוּ לוֹ תַּלְמִידָיו: "מֵאַיִן לָנוּ בַּמִּדְבָּר דֵּי לֶחֶם לְהַשְׂבִּיעַ הָמוֹן רַב כָּזֶה?"
<A NAME="34"> </A>
<B class="number">34</B>&nbsp;אָמַר יֵשׁוּעַ: "כַּמָּה כִּכְּרוֹת לֶחֶם יֵשׁ לָכֶם?" הֵשִׁיבוּ: "שֶׁבַע, וּמְעַט דָּגִים קְטַנִּים."
<A NAME="35"> </A>
<B class="number">35</B>&nbsp;אָז צִוָּה אֶת הָעָם לָשֶׁבֶת עַל הָאָרֶץ;
<A NAME="36"> </A>
<B class="number">36</B>&nbsp;לָקַח אֶת שֶׁבַע כִּכְּרוֹת הַלֶּחֶם וְאֶת הַדָּגִים וּלְאַחַר שֶׁבֵּרֵךְ, פָּרַס וְנָתַן לַתַּלְמִידִים וְהַתַּלְמִידִים נָתְנוּ לָעָם.
<A NAME="37"> </A>
<B class="number">37</B>&nbsp;הַכֹּל אָכְלוּ וְשָׂבְעוּ, וּמִמַּה שֶּׁנּוֹתַר אָסְפוּ שִׁבְעָה סַלִּים מְלֵאִים.
<A NAME="38"> </A>
<B class="number">38</B>&nbsp;מִסְפַּר הָאוֹכְלִים הָיָה אַרְבַּעַת אֲלָפִים אִישׁ מִלְּבַד הַנָּשִׁים וְהַטַּף.
<A NAME="39"> </A>
<B class="number">39</B>&nbsp;לְאַחַר מִכֵּן שִׁלַּח אֶת הָעָם, יָרַד לַסִּירָה וְהִגִּיעַ אֶל אֵזוֹר מָגָדָן.</p>
<a href="Matthew16.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>