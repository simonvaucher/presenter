<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew13</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew12.htm">לפרק הקודם</a>
<a name="ama"> </a>
<h1>הבשורה על-פי מתי<br>
פרק יג</h1>
<a name="amb"> </a>
<h2>משל הזורע</h2>
<h3>(<a href="../Mark/Mark04.htm#adb">מרקוס ד' 9-1</a>;&nbsp;<a href="../Luke/Luke08.htm#ahc">לוקס ח' 8-4</a>)</h3>
<p>
<A NAME="1"> </A>
<B class="number">1</B>&nbsp;בַּיּוֹם הַהוּא יָצָא יֵשׁוּעַ מִן הַבַּיִת וְיָשַׁב עַל-יַד הַיָּם.
<A NAME="2"> </A>
<B class="number">2</B>&nbsp;כֵּיוָן שֶׁנִּקְהֲלוּ אֵלָיו הֲמוֹן עַם רַב יָרַד לַסִּירָה לָשֶׁבֶת בָּהּ וְכָל הֶהָמוֹן עָמַד עַל הַחוֹף.
<A NAME="3"> </A>
<B class="number">3</B>&nbsp;אָז דִּבֵּר אֲלֵיהֶם רַבּוֹת בִּמְשָׁלִים וְאָמַר: "הִנֵּה הַזּוֹרֵעַ יָצָא לִזְרֹעַ.
<A NAME="4"> </A>
<B class="number">4</B>&nbsp;כַּאֲשֶׁר זָרַע נָפְלוּ כַּמָּה זְרָעִים בְּשׁוּלֵי הַדֶּרֶךְ וּבָאוּ צִפֳּרִים וְאָכְלוּ אוֹתָם.
<A NAME="5"> </A>
<B class="number">5</B>&nbsp;אֲחֵרִים נָפְלוּ עַל אַדְמַת טְרָשׁיִם, בְּמָקוֹם שֶׁלֹּא הָיְתָה לָהֶם הַרְבֵּה אֲדָמָה, וּמִהֲרוּ לִצְמֹחַ מִפְּנֵי שֶׁלֹּא הָיְתָה לָהֶם אֲדָמָה עֲמֻקָּה.
<A NAME="6"> </A>
<B class="number">6</B>&nbsp;אוּלָם כְּשֶׁזָּרְחָה הַשֶּׁמֶשׁ נִצְרְבוּ וּבְאֵין שֹׁרֶשׁ הִתְיַבְּשׁוּ.
<A NAME="7"> </A>
<B class="number">7</B>&nbsp;אֲחֵרִים נָפְלוּ בֵּין קוֹצִים, אַךְ הַקּוֹצִים צָמְחוּ וְהֶחֱנִיקוּ אוֹתָם.
<A NAME="8"> </A>
<B class="number">8</B>&nbsp;וַאֲחֵרִים נָפְלוּ עַל אֲדָמָה טוֹבָה וְעָשׂוּ פְּרִי -- זֶה פִּי מֵאָה, זֶה פִּי שִׁשִּׁים וְזֶה פִּי שְׁלוֹשִׁים.
<A NAME="9"> </A>
<B class="number">9</B>&nbsp;מִי שֶׁאָזְנַיִם לוֹ, שֶׁיִּשְׁמַע!"</p>
<a name="amc"> </a>
<h2>מטרת המשלים</h2>
<h3>(<a href="../Mark/Mark04.htm#adc">מרקוס ד' 12-10</a>;&nbsp;<a href="../Luke/Luke08.htm#ahca">לוקס ח' 10-9</a>)</h3>
<p>
<A NAME="10"> </A>
<B class="number">10</B>&nbsp;נִגְּשׁוּ הַתַּלְמִידִים וְשָׁאֲלוּ: "מַדּוּעַ אַתָּה מְדַבֵּר אֲלֵיהֶם בִּמְשָׁלִים?"
<A NAME="11"> </A>
<B class="number">11</B>&nbsp;הֵשִׁיב וְאָמַר: "מִפְּנֵי שֶׁלָּכֶם נִתַּן לָדַעַת אֶת סוֹדוֹת מַלְכוּת הַשָּׁמַיִם, אַךְ לָהֶם לֹא נִתַּן.
<A NAME="12"> </A>
<B class="number">12</B>&nbsp;	כִּי מִי שֶׁיֵּשׁ לוֹ נָתוֹן יִנָּתֵן לוֹ וְשֶׁפַע יִהְיֶה לוֹ, אַךְ מִי שֶׁאֵין לוֹ, גַּם מַה שֶּׁיֵּשׁ לוֹ יִלָּקַח מִמֶּנּוּ.
<A NAME="13"> </A>
<B class="number">13</B>&nbsp;לָכֵן בִּמְשָׁלִים אֲנִי מְדַבֵּר אֲלֵיהֶם, כִּי בִּרְאוֹתָם אֵינָם רוֹאִים וּבְשָׁמְעָם אֵינָם שׁוֹמְעִים אַף אֵינָם מְבִינִים.(<a href="../../Tenach/Yirmiah/Yirmiah05.htm#21">ירמיהו ה' כא'</a>)
<A NAME="14"> </A>
<B class="number">14</B>&nbsp;וּמִתְקַיֶּמֶת בָּהֶם נְבוּאַת יְשַׁעְיָהוּ לֵאמֹר: 'שִׁמְעוּ שָׁמוֹעַ וְאַל-תָּבִינוּ וּרְאוּ רָאוֹ וְאַל-תֵּדָעוּ.
<A NAME="15"> </A>
<B class="number">15</B>&nbsp;הַשְׁמֵן לֵב-הָעָם הַזֶּה וְאָזְנָיו הַכְבֵּד וְעֵינָיו הָשַׁע, פֶּן-יִרְאֶה בְעֵינָיו וּבְאָזְנָיו יִשְׁמָע וּלְבָבוֹ יָבִין, וְשָׁב וְרָפָא לוֹ.'(<a href="../../Tenach/Yishayah/Yishayah06.htm#9">ישעיהו ו' ט'-י'</a>)
<A NAME="16"> </A>
<B class="number">16</B>&nbsp;אַשְׁרֵי עֵינֵיכֶם הָרוֹאוֹת וְאָזְנֵיכֶם הַשּׁוֹמְעוֹת.
<A NAME="17"> </A>
<B class="number">17</B>&nbsp;אָמֵן. אוֹמֵר אֲנִי לָכֶם, נְבִיאִים וְצַדִּיקִים רַבִּים נִכְסְפוּ לִרְאוֹת אֶת אֲשֶׁר אַתֶּם רוֹאִים וְלֹא רָאוּ, וְלִשְׁמֹעַ אֶת אֲשֶׁר אַתֶּם שׁוֹמְעִים וְלֹא שָׁמְעוּ."</p>
<a name="amd"> </a>
<h2>פשר משל הזורע</h2>
<h3>(<a href="../Mark/Mark04.htm#add">מרקוס ד' 20-13</a>;&nbsp;<a href="../Luke/Luke08.htm#ahcb">לוקס ח' 15-11</a>)</h3>
<p>
<A NAME="18"> </A>
<B class="number">18</B>&nbsp;"וּבְכֵן שִׁמְעוּ אַתֶּם אֶת פֵּשֶׁר מְשַׁל הַזּוֹרֵעַ.
<A NAME="19"> </A>
<B class="number">19</B>&nbsp;כָּל הַשּׁוֹמֵעַ אֶת דְּבַר הַמַּלְכוּת וְאֵינֶנּוּ מֵבִין, בָּא הָרָע וְחוֹטֵף אֶת מַה שֶּׁנִּזְרַע בִּלְבָבוֹ; זֶהוּ הַנִּזְרָע בְּשׁוּלֵי הַדֶּרֶךְ.
<A NAME="20"> </A>
<B class="number">20</B>&nbsp;הַנִּזְרָע עַל אַדְמַת טְרָשׁיִם הוּא הַשּׁוֹמֵעַ אֶת הַדָּבָר וּמִיָּד מְקַבֵּל אוֹתוֹ בְּשִׂמְחָה,
<A NAME="21"> </A>
<B class="number">21</B>&nbsp;אַךְ אֵין לוֹ שֹׁרֶשׁ בְּתוֹכוֹ וְרַק לְשָׁעָה יַעֲמֹד, וּבִהְיוֹת צָרָה אוֹ רְדִיפָה בִּגְלַל הַדָּבָר הוּא נִכְשָׁל מִיָּד.
<A NAME="22"> </A>
<B class="number">22</B>&nbsp;הַנִּזְרָע בֵּין הַקּוֹצִים הוּא הַשּׁוֹמֵעַ אֶת הַדָּבָר, אֶלָּא שֶׁדַּאֲגוֹת הָעוֹלָם הַזֶּה וַּמַדּוּחֵי הָעֹשֶׁר מַחֲנִיקִים אֶת הַדָּבָר וְלֹא יַעֲשֶׂה פְּרִי.(<a href="../../Tenach/Tehillim/Tehillim62.htm#11">תהילים סב' יא'</a>)
<A NAME="23"> </A>
<B class="number">23</B>&nbsp;הַנִּזְרָע עַל הָאֲדָמָה הַטּוֹבָה הוּא הַשּׁוֹמֵעַ אֶת הַדָּבָר וּמֵבִין וְגַם עוֹשֶׂה פְּרִי -- זֶה עוֹשֶׂה פִּי מֵאָה, זֶה פִּי שִׁשִּׁים וְזֶה פִּי שְׁלוֹשִׁים."</p>
<a name="ame"> </a>
<h2>משל החיטים והעשבים הרעים</h2>
<p>
<A NAME="24"> </A>
<B class="number">24</B>&nbsp;הִמְשִׁיךְ וְסִפֵּר לָהֶם מָשָׁל אַחֵר: "מַלְכוּת הַשָּׁמַיִם דּוֹמָה לְאִישׁ הַזּוֹרֵעַ זֶרַע טוֹב בְּשָׂדֵהוּ.
<A NAME="25"> </A>
<B class="number">25</B>&nbsp;וְהִנֵּה כְּשֶׁיָּשְׁנוּ הָאֲנָשִׁים בָּא אוֹיֵב, זָרַע עֲשָׂבִים רָעִים בֵּין הַחִטִּים וְהָלַךְ לוֹ.
<A NAME="26"> </A>
<B class="number">26</B>&nbsp;כַּאֲשֶׁר צָמְחוּ הַגִּבְעוֹלִים וְעָשׂוּ תְּבוּאָה נִרְאוּ גַּם הָעֲשָׂבִים הָרָעִים.
<A NAME="27"> </A>
<B class="number">27</B>&nbsp;אָז נִגְּשׁוּ עַבְדֵי בַּעַל-הַבַּיִת וְאָמְרוּ אֵלָיו, 'אֲדוֹנֵנוּ, הֲלֹא זֶרַע טוֹב זָרַעְתָּ בְּשָׂדְךָ; מִנַּיִן יֵשׁ בּוֹ עֲשָׂבִים רָעִים?'
<A NAME="28"> </A>
<B class="number">28</B>&nbsp;אָמַר לָהֶם, 'אִישׁ אוֹיֵב עָשָׂה זֹאת'. שָׁאֲלוּ הָעֲבָדִים, 'הַאִם אַתָּה רוֹצֶה שֶׁנֵּלֵךְ וּנְלַקֵּט אוֹתָם?'
<A NAME="29"> </A>
<B class="number">29</B>&nbsp;הֵשִׁיב בַּעַל-הַבַּיִת, 'לֹא, שֶׁמָּא בְּלַקֶּטְכֶם אֶת הָעֲשָׂבִים הָרָעִים תַּעַקְרוּ אִתָּם גַּם אֶת הַחִטִּים.(<a href="../../Tenach/Yishayah/Yishayah65.htm#8">ישעיהו סה' ח'</a>)
<A NAME="30"> </A>
<B class="number">30</B>&nbsp;הַנִּיחוּ לִשְׁנֵיהֶם לִגְדֹּל יַחַד עַד הַקָּצִיר. בְּעֵת הַקָּצִיר אֹמַר לַקּוֹצְרִים: לַקְּטוּ בָּרִאשׁוֹנָה אֶת הָעֲשָׂבִים הָרָעִים וְאִגְדוּ אוֹתָם לַאֲלֻמּוֹת כְּדֵי לְשָׂרְפָם, וְאֶת הַחִטִּים אִסְפוּ לָאָסָם שֶׁלִּי'."</p>
<a name="amf"> </a>
<h2>משלים על גרגיר החרדל ועל השאור</h2>
<h3>(<a href="../Mark/Mark04.htm#adg">מרקוס ד' 32-30</a>;&nbsp;<a href="../Luke/Luke13.htm#ame">לוקס יג' 21-18</a>)</h3>
<p>
<A NAME="31"> </A>
<B class="number">31</B>&nbsp;הוֹסִיף וְסִפֵּר מָשָׁל אַחֵר: "מַלְכוּת הַשָּׁמַיִם דּוֹמָה לְגַרְגִּיר חַרְדָּל אֲשֶׁר לְקָחוֹ אִישׁ וְזָרַע אוֹתוֹ בְּשָׂדֵהוּ.
<A NAME="32"> </A>
<B class="number">32</B>&nbsp;	אָמְנָם קָטֹן הוּא מִכָּל הַזְּרָעִים, אַךְ לְאַחַר צְמִיחָתוֹ גָּדוֹל הוּא מִן הַיְּרָקוֹת וְהוֹפֵךְ לְעֵץ, כָּךְ שֶׁעוֹפוֹת הַשָּׁמַיִם בָּאִים וּמְקַנְּנִים בֵּין עֲנָפָיו."
<A NAME="33"> </A>
<B class="number">33</B>&nbsp;עוֹד מָשָׁל סִפֵּר לָהֶם: "מַלְכוּת הַשָּׁמַיִם דּוֹמָה לִשְׂאוֹר אֲשֶׁר לָקְחָה אִשָּׁה וְטָמְנָה אוֹתוֹ בְּשָׁלוֹשׁ סְאִים קֶמַח עַד שֶׁהֶחְמִיץ כֻּלּוֹ."
<A NAME="34"> </A>
<B class="number">34</B>&nbsp;אֶת כָּל אֵלֶּה דִּבֵּר יֵשׁוּעַ לַהֲמוֹן הָעָם בִּמְשָׁלִים, וּבְלִי מָשָׁל לֹא דִּבֵּר אֲלֵיהֶם;
<A NAME="35"> </A>
<B class="number">35</B>&nbsp;	לְמַעַן יִתְקַיֵּם מַה שֶּׁנֶּאֱמַר בְּפִי הַנָּבִיא: "אֶפְתְּחָה בְמָשָׁל פִּי, אַבִּיעָה חִידוֹת מִנִּי-קֶדֶם."(<a href="../../Tenach/Tehillim/Tehillim78.htm#2">תהילים עח' ב'</a>)</p>
<a name="amg"> </a>
<h2>פשר משל החיטים והעשבים הרעים</h2>
<p>
<A NAME="36"> </A>
<B class="number">36</B>&nbsp;אַחֲרֵי כֵן שִׁלַּח יֵשׁוּעַ אֶת הֲמוֹן הָעָם וְנִכְנַס הַבַּיְתָה. נִגְּשׁוּ אֵלָיו תַּלְמִידָיו וְאָמְרוּ: "הַסְבֵּר נָא לָנוּ אֶת מְשַׁל הָעֲשָׂבִים הָרָעִים."
<A NAME="37"> </A>
<B class="number">37</B>&nbsp;הֵשִׁיב וְאָמַר: "הַזּוֹרֵעַ אֶת הַזֶּרַע הַטּוֹב הוּא בֶּן-הָאָדָם.
<A NAME="38"> </A>
<B class="number">38</B>&nbsp;הַשָּׂדֶה הוּא הַתֵּבֵל. הַזֶּרַע הַטּוֹב הוּא בְּנֵי הַמַּלְכוּת, וְהָעֲשָׂבִים הָרָעִים הֵם בְּנֵי הָרָע.
<A NAME="39"> </A>
<B class="number">39</B>&nbsp;הָאוֹיֵב הַזּוֹרֵעַ אוֹתָם הוּא הַשָּׂטָן. הַקָּצִיר הוּא קֵץ הָעוֹלָם, וְהַקּוֹצְרִים הֵם הַמַּלְאָכִים.(<a href="../../Tenach/Yoel/Yoel04.htm#13">יואל ד' יג'</a>)
<A NAME="40"> </A>
<B class="number">40</B>&nbsp;וּבְכֵן, כְּמוֹ שֶׁאוֹסְפִים אֶת הָעֲשָׂבִים הָרָעִים וְשׂוֹרְפִים אוֹתָם בְּאֵשׁ כָּךְ יִהְיֶה בְּקֵץ הָעוֹלָם.
<A NAME="41"> </A>
<B class="number">41</B>&nbsp;בֶּן-הָאָדָם יִשְׁלַח אֶת מַלְאָכָיו וִילַקְּטוּ מִמַּמְלַכְתוֹ אֶת כָּל הַמַּכְשֵׁלוֹת וְאֶת כָּל עוֹשֵׂי הָרֶשַׁע,
<A NAME="42"> </A>
<B class="number">42</B>&nbsp;וְיַשְׁלִיכוּ אוֹתָם אֶל תַּנוּר הָאֵשׁ; שָׁם יִהְיוּ הַיְלָלָה וַחֲרוֹק הַשִּׁנַּיִם.
<A NAME="43"> </A>
<B class="number">43</B>&nbsp;אָז יַזְהִירוּ הַצַּדִּיקִים כַּשֶּׁמֶשׁ בְּמַמְלֶכֶת אֲבִיהֶם.(<a href="../../Tenach/Daniel/Daniel12.htm#3">דניאל יב' ג'</a>;&nbsp;<a href="../../Tenach/Mishley/Mishley04.htm#18">משלי ד' יח'</a>) מִי שֶׁאָזְנַיִם לוֹ, שֶׁיִּשְׁמַע!"</p>
<a name="amh"> </a>
<h2>שלושה משלים</h2>
<p>
<A NAME="44"> </A>
<B class="number">44</B>&nbsp;"דּוֹמָה מַלְכוּת הַשָּׁמַיִם לְאוֹצָר טָמוּן בַּשָּׂדֶה, וְהִנֵּה מְצָאוֹ אִישׁ. הוּא טוֹמֵן אוֹתוֹ שׁוּב וּבְשִׂמְחָתוֹ הוּא הוֹלֵךְ וּמוֹכֵר אֶת כָּל אֲשֶׁר לוֹ וְקוֹנֶה אֶת הַשָּׂדֶה הַהוּא.
<A NAME="45"> </A>
<B class="number">45</B>&nbsp;עוֹד דּוֹמָה מַלְכוּת הַשָּׁמַיִם לְסוֹחֵר הַמְחַפֵּשׂ מַרְגָּלִיּוֹת יָפוֹת.
<A NAME="46"> </A>
<B class="number">46</B>&nbsp;כַּאֲשֶׁר מָצָא מַרְגָּלִית אַחַת יִקְרַת עֶרֶךְ הָלַךְ וּמָכַר אֶת כָּל אֲשֶׁר לוֹ וְקָנָה אוֹתָהּ.
<A NAME="47"> </A>
<B class="number">47</B>&nbsp;וְעוֹד דּוֹמָה מַלְכוּת הַשָּׁמַיִם לְרֶשֶׁת שֶׁהֻשְׁלְכָה לַיָּם וְאָסְפָה מִכָּל מִין.
<A NAME="48"> </A>
<B class="number">48</B>&nbsp;כַּאֲשֶׁר נִתְמַלְּאָה הֶעֱלוּ אוֹתָהּ לַחוֹף וְיָשְׁבוּ וְלִקְּטוּ אֶת הַטּוֹבִים לְתוֹךְ הַכֵּלִים וְאֶת הָרָעִים הִשְׁלִיכוּ.
<A NAME="49"> </A>
<B class="number">49</B>&nbsp;כָּךְ יִהְיֶה בְּקֵץ הָעוֹלָם. הַמַּלְאָכִים יֵצְאוּ וְיַבְדִּילוּ אֶת הָרְשָׁעִים מִבֵּין הַצַּדִּיקִים
<A NAME="50"> </A>
<B class="number">50</B>&nbsp;וְיַשְׁלִיכוּ אוֹתָם אֶל תַּנוּר הָאֵשׁ; שָׁם יִהְיוּ הַיְלָלָה וַחֲרוֹק הַשִּׁנַּיִם.
<A NAME="51"> </A>
<B class="number">51</B>&nbsp;הַאִם הֲבִינוֹתֶם אֶת כָּל זֶה?" הֵשִׁיבוּ לוֹ: "כֵּן".
<A NAME="52"> </A>
<B class="number">52</B>&nbsp;אָמַר לָהֶם: לָכֵן כָּל סוֹפֵר לְמוּד מַלְכוּת שָׁמַיִם דּוֹמֶה לְבַעַל-בַּיִת הַמּוֹצִיא מֵאוֹצָרוֹ חֲדָשׁוֹת וְגַם יְשָׁנוֹת."</p>
<a name="ami"> </a>
<h2>אין נביא בעירו</h2>
<h3>(<a href="../Mark/Mark06.htm#afb">מרקוס ו' 6-1</a>;&nbsp;<a href="../Luke/Luke04.htm#adc">לוקס ד' 30-16</a>)</h3>
<p>
<A NAME="53"> </A>
<B class="number">53</B>&nbsp;כַּאֲשֶׁר סִיֵּם יֵשׁוּעַ אֶת הַמְּשָׁלִים הָאֵלֶּה הָלַךְ מִשָּׁם.
<A NAME="54"> </A>
<B class="number">54</B>&nbsp;הוּא בָּא אֶל עִירוֹ וְלִמֵּד אוֹתָם בְּבֵית הַכְּנֶסֶת עַד כִּי הִשְׁתּוֹמְמוּ וְאָמְרוּ: "מִנַּיִן לוֹ הַחָכְמָה הַזֹּאת וּמַעֲשֵׂי הַנִּסִּים?
<A NAME="55"> </A>
<B class="number">55</B>&nbsp;הֲרֵי זֶה בְּנוֹ שֶׁל הַנַּגָּר. הֲלֹא שֵׁם אִמּוֹ מִרְיָם וְאֶחָיו יַעֲקֹב וְיוֹסֵף וְשִׁמְעוֹן וִיהוּדָה.
<A NAME="56"> </A>
<B class="number">56</B>&nbsp;וְאַחְיוֹתָיו הֲרֵי כֻּלָּן פֹּה אִתָּנוּ. אִם כֵּן מִנַּיִן לוֹ כָּל הַדְּבָרִים הָאֵלֶּה?"
<A NAME="57"> </A>
<B class="number">57</B>&nbsp;הוּא הָיָה לָהֶם לְמִכְשׁוֹל. אָמַר לָהֶם יֵשׁוּעַ: "אֵין נָבִיא בְּעִירוֹ וּבְבֵיתוֹ",(<a href="../../Tenach/Yirmiah/Yirmiah11.htm#21">ירמיהו יא' כא'</a>)
<A NAME="58"> </A>
<B class="number">58</B>&nbsp;וְלֹא עָשָׂה שָׁם נִסִּים רַבִּים בִּגְלַל חֹסֶר אֱמוּנָתָם.</p>
<a href="Matthew14.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>