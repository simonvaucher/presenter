<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Matthew21</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Matthew20.htm">לפרק הקודם</a>
<a name="aua"> </a>
<h1>הבשורה על-פי מתי<br>
פרק כא</h1>
<a name="aub"> </a>
<h2>ישוע נכנס לירושלים</h2>
<h3>(<a href="../Mark/Mark11.htm#akb">מרקוס יא' 11-1</a>;&nbsp;<a href="../Luke/Luke19.htm#asd">לוקס יט' 38-28</a>;&nbsp;<a href="../John/John12.htm#alc">יוחנן יב' 19-12</a>)</h3>
<p>
<A NAME="1"> </A>
<B class="number">1</B>&nbsp;כַּאֲשֶׁר הִתְקָרְבוּ לִירוּשָׁלַיִם וּבָאוּ אֶל בֵּית-פַּגֵּי, אֶל הַר הַזֵּיתִים, שָׁלַח יֵשׁוּעַ שְׁנֵי תַּלְמִידִים
<A NAME="2"> </A>
<B class="number">2</B>&nbsp;בְּאָמְרוֹ לָהֶם: "לְכוּ אֶל הַכְּפָר אֲשֶׁר מִמּוּלְכֶם וּמִיָּד תִּמְצְאוּ אָתוֹן קְשׁוּרָה וְעַיִר אִתָּהּ. הַתִּירוּ אוֹתָם וְהָבִיאוּ אֵלַי.
<A NAME="3"> </A>
<B class="number">3</B>&nbsp;וְאִם מִישֶׁהוּ יֹאמַר לָכֶם דָּבָר, תֹּאמְרוּ 'הָאָדוֹן זָקוּק לָהֶם' וּמִיָּד יִשְׁלַח אוֹתָם."
<A NAME="4"> </A>
<B class="number">4</B>&nbsp;כָּל זֶה קָרָה כְּדֵי שֶׁיִּתְקַיֵּם דְּבַר הַנָּבִיא:
<A NAME="5"> </A>
<B class="number">5</B>&nbsp;"אִמְרוּ לְבַת-צִיּוֹן: הִנֵּה מַלְכֵּךְ יָבוֹא לָךְ, עָנִי וְרֹכֵב עַל-חֲמוֹר וְעַל-עַיִר בֶּן-אֲתֹנוֹת."(<a href="../../Tenach/Zecharyah/Zecharyah09.htm#9">זכריה ט' ט'</a>)
<A NAME="6"> </A>
<B class="number">6</B>&nbsp;הַתַּלְמִידִים הָלְכוּ וְעָשׂוּ כְּמִצְוַת יֵשׁוּעַ.
<A NAME="7"> </A>
<B class="number">7</B>&nbsp;הֵם הֵבִיאוּ אֶת הָאָתוֹן וְאֶת הָעַיִר וּלְאַחַר שֶׁשָּׂמוּ עֲלֵיהֶם אֶת בִּגְדֵיהֶם הוּא יָשַׁב עֲלֵיהֶם.
<A NAME="8"> </A>
<B class="number">8</B>&nbsp;רַבִּים מִן הֶהָמוֹן פָּרְשׂוּ אֶת בִּגְדֵיהֶם עַל הַדֶּרֶךְ וַאֲחֵרִים כָּרְתוּ עֲנָפִים מִן הָעֵצִים וְשָׁטְחוּ אוֹתָם עַל הַדֶּרֶךְ.(<a href="../../Tenach/MelachimB/MelachimB09.htm#13">מלכים ב', ט' יג'</a>)
<A NAME="9"> </A>
<B class="number">9</B>&nbsp;וַהֲמוֹן הָעָם שֶׁהָלְכוּ לְפָנָיו וְאַחֲרָיו קָרְאוּ: "הוֹשַׁע-נָא לְבֶן-דָּוִד! בָּרוּךְ הַבָּא בְּשֵׁם יהוה! הוֹשַׁע-נָא בַּמְּרוֹמִים!"(<a href="../../Tenach/Tehillim/Tehillimb8.htm#25">תהילים קיח' כה'-כו'</a>)
<A NAME="10"> </A>
<B class="number">10</B>&nbsp;בְּהִכָּנְסוֹ לִירוּשָׁלַיִם הָמְתָה כָּל הָעִיר וְהַכֹּל שָׁאֲלוּ: "מִי הוּא זֶה?"(<a href="../../Tenach/Tehillim/Tehillim24.htm#7">תהילים כד' ז'-י'</a>;&nbsp;<a href="../../Tenach/Yirmiah/Yirmiah30.htm#18">ירמיהו ל' יח'-כב'</a>)
<A NAME="11"> </A>
<B class="number">11</B>&nbsp;הֵשִׁיבוּ הֲמוֹנֵי הָעָם: "זֶה הַנָּבִיא יֵשׁוּעַ מִנָּצְרַת אֲשֶׁר בַּגָּלִיל."</p>
<a name="auc"> </a>
<h2>טיהור בית המקדש</h2>
<h3>(<a href="../Mark/Mark11.htm#akd">מרקוס יא' 19-15</a>;&nbsp;<a href="../Luke/Luke19.htm#ase">לוקס יט' 48-45</a>;&nbsp;<a href="../John/John02.htm#abc">יוחנן ב' 22-13</a>)</h3>
<p>
<A NAME="12"> </A>
<B class="number">12</B>&nbsp;יֵשׁוּעַ נִכְנַס לְבֵית הַמִּקְדָּשׁ וְגֵרֵשׁ אֶת כָּל הַמּוֹכְרִים וְהַקּוֹנִים בְּבֵית הַמִּקְדָּשׁ וְהָפַךְ אֶת שֻׁלְחֲנוֹת הַחַלְּפָנִים וְאֶת כִּסְאוֹת מוֹכְרֵי הַיּוֹנִים.(<a href="../../Tenach/Devarim/Devarim14.htm#24">דברים יד' כד'-כו'</a>)
<A NAME="13"> </A>
<B class="number">13</B>&nbsp;אָמַר לָהֶם: "הֵן כָּתוּב, 'בֵּיתִי בֵּית-תְּפִלָּה יִקָּרֵא',(<a href="../../Tenach/Yishayah/Yishayah56.htm#7">ישעיהו נו' ז'</a>) אַךְ אַתֶּם הוֹפְכִים אוֹתוֹ לִמְעָרַת פָּרִיצִים."(<a href="../../Tenach/Yirmiah/Yirmiah07.htm#11">ירמיהו ז' יא'</a>)
<A NAME="14"> </A>
<B class="number">14</B>&nbsp;נִגְּשׁוּ אֵלָיו עִוְרִים וּפִסְחִים בְּבֵית הַמִּקְדָּשׁ וְהוּא רִפֵּא אוֹתָם.
<A NAME="15"> </A>
<B class="number">15</B>&nbsp;כִּרְאוֹת רָאשֵׁי הַכֹּהֲנִים וְהַסּוֹפְרִים אֶת הַנִּפְלָאוֹת אֲשֶׁר עָשָׂה וְאֶת הַיְלָדִים הַצּוֹעֲקִים בַמִּקְדָּשׁ, "הוֹשַׁע-נָא לְבֶן-דָּוִד!",(<a href="../../Tenach/Tehillim/Tehillimb8.htm#25">תהילים קיח' כה'</a>) נִתְמַלְּאוּ כַּעַס
<A NAME="16"> </A>
<B class="number">16</B>&nbsp;וְאָמְרוּ לוֹ: "אַתָּה שׁוֹמֵעַ מַה שֶּׁאֵלֶּה אוֹמְרִים?" הֵשִׁיב לָהֶם יֵשׁוּעַ: "כֵּן, הַאִם מֵעוֹדְכֶם לֹא קְרָאתֶם, 'מִפִּי עוֹלְלִים וְיוֹנְקִים יִסַּדְתָּ עֹז'?"(<a href="../../Tenach/Tehillim/Tehillim08.htm#3">תהילים ח' ג'</a>)
<A NAME="17"> </A>
<B class="number">17</B>&nbsp;לְאַחַר מִכֵּן עָזַב אוֹתָם וְיָצָא אֶל מִחוּץ לָעִיר, אֶל בֵּית עַנְיָה, וְלָן שָׁם.</p>
<a name="aud"> </a>
<h2>עץ התאנה שהתייבש</h2>
<h3>(<a href="../Mark/Mark11.htm#ake">מרקוס יא' 24-20</a>)</h3>
<p>
<A NAME="18"> </A>
<B class="number">18</B>&nbsp;בַּבֹּקֶר שָׁב אֶל הָעִיר וְהוּא רָעֵב.
<A NAME="19"> </A>
<B class="number">19</B>&nbsp;כְּשֶׁרָאָה עֵץ תְּאֵנָה אֶחָד בַּדֶּרֶךְ הִתְקָרֵב אֵלָיו וְלֹא מָצָא בּוֹ מְאוּמָה מִלְּבַד עָלִים. אָמַר אֵלָיו: "מֵעַתָּה לֹא יִהְיֶה מִמְּךָ פְּרִי לְעוֹלָם!" וּבוֹ בָּרֶגַע הִתְיַבֵּשׁ עֵץ הַתְּאֵנָה.
<a name="auda"> </a>
<A NAME="20"> </A>
<B class="number">20</B>&nbsp;כִּרְאוֹתָם זֹאת תָּמְהוּ הַתַּלְמִידִים וְאָמְרוּ: "אֵיךְ יָבַשׁ עֵץ הַתְּאֵנָה פִּתְאוֹם?"
<A NAME="21"> </A>
<B class="number">21</B>&nbsp;הֵשִׁיב לָהֶם יֵשׁוּעַ: "אָמֵן אוֹמֵר אֲנִי לָכֶם, אִם יֵשׁ לָכֶם אֱמוּנָה וְאֵינְכֶם מְפַקְפְּקִים, לֹא רַק כְּמַעֲשֵׂה הַתְּאֵנָה הַזֹּאת תַּעֲשׂוּ, אֶלָּא גַּם אִם תַּגִּידוּ לָהָר הַזֶּה 'הֵעָקֵר וְהִזָּרֵק לְתוֹךְ הַיָּם', יִתְקַיֵּם הַדָּבָר.
<A NAME="22"> </A>
<B class="number">22</B>&nbsp;וְכָל מַה שֶּׁתְּבַקְשׁוּ בִּתְפִלָּה וְאַתֶּם מַאֲמִינִים תְּקַבְּלוּהוּ."</p>
<a name="aue"> </a>
<h2>ישוע משיב לשואלים בעניין סמכותו</h2>
<h3>(<a href="../Mark/Mark11.htm#akf">מרקוס יא' 33-27</a>;&nbsp;<a href="../Luke/Luke20.htm#atb">לוקס כ' 8-1</a>)</h3>
<p>
<A NAME="23"> </A>
<B class="number">23</B>&nbsp;כְּשֶׁנִּכְנַס לְבֵית הַמִּקְדָּשׁ וְלִמֵּד שָׁם נִגְּשׁוּ אֵלָיו רָאשֵׁי הַכֹּהֲנִים וְזִקְנֵי הָעָם וְשָׁאֲלוּ: "בְּאֵיזוֹ סַמְכוּת אַתָּה עוֹשֶׂה אֶת הַדְּבָרִים הָאֵלֶּה וּמִי נָתַן לְךָ אֶת הַסַּמְכוּת הַזֹּאת?"
<A NAME="24"> </A>
<B class="number">24</B>&nbsp;הֵשִׁיב יֵשׁוּעַ וְאָמַר לָהֶם: "גַּם אֲנִי אֶשְׁאַל אֶתְכֶם דָּבָר אֶחָד אֲשֶׁר אִם תַּגִּידוּ לִי אוֹתוֹ, גַּם אֲנִי אַגִּיד לָכֶם בְּאֵיזוֹ סַמְכוּת אֲנִי עוֹשֶׂה אֶת הַדְּבָרִים הָאֵלֶּה.
<A NAME="25"> </A>
<B class="number">25</B>&nbsp;טְבִילַת יוֹחָנָן מֵאַיִן הָיְתָה, מִן הַשָּׁמַיִם אוֹ מִבְּנֵי אָדָם?" אָז חָשְׁבוּ בִּלְבָבָם:
<A NAME="26"> </A>
<B class="number">26</B>&nbsp;"אִם נֹאמַר 'מִן הַשָּׁמַיִם', יֹאמַר לָנוּ 'אִם כֵּן מַדּוּעַ לֹא הֶאֱמַנְתֶּם לוֹ?' וְאִם נֹאמַר 'מִבְּנֵי אָדָם', חוֹשְׁשִׁים אָנוּ מִן הָעָם, כִּי כֻּלָּם חוֹשְׁבִים אֶת יוֹחָנָן לְנָבִיא."
<A NAME="27"> </A>
<B class="number">27</B>&nbsp;הֵשִׁיבוּ וְאָמְרוּ לְיֵשׁוּעַ: "אֵין אָנוּ יוֹדְעִים." אָמַר לָהֶם: "גַּם אֲנִי לֹא אֹמַר לָכֶם בְּאֵיזוֹ סַמְכוּת אֲנִי עוֹשֶׂה אֶת הַדְּבָרִים הָאֵלֶּה."</p>
<a name="auf"> </a>
<h2>משל שני הבנים</h2>
<p>
<A NAME="28"> </A>
<B class="number">28</B>&nbsp;"אֲבָל מַה דַּעְתְּכֶם: לְאִישׁ הָיוּ שְׁנֵי בָּנִים. הוּא נִגַּשׁ אֶל הָרִאשׁוֹן וְאָמַר, 'בְּנִי, לֵךְ לַעֲבֹד הַיּוֹם בַּכֶּרֶם'.
<A NAME="29"> </A>
<B class="number">29</B>&nbsp;הֵשִׁיב הָרִאשׁוֹן, 'אֵינֶנִּי רוֹצֶה', אֲבָל לְאַחַר מִכֵּן הִתְחָרֵט וְהָלַךְ.
<A NAME="30"> </A>
<B class="number">30</B>&nbsp;נִגַּשׁ אֶל הַשֵּׁנִי וְאָמַר לוֹ אוֹתוֹ דָּבָר. הֵשִׁיב הַשֵּׁנִי, 'כֵּן, אֲדוֹנִי' וְלֹא הָלַךְ.
<A NAME="31"> </A>
<B class="number">31</B>&nbsp;מִי מִשְּׁנֵיהֶם עָשָׂה אֶת רְצוֹן הָאָב?" הֵשִׁיבוּ: "הָרִאשׁוֹן." אָמַר לָהֶם יֵשׁוּעַ: "אָמֵן. אוֹמֵר אֲנִי לָכֶם, הַמּוֹכְסִים וְהַזּוֹנוֹת יָבוֹאוּ לִפְנֵיכֶם לְמַלְכוּת הָאֱלֹהִים,
<A NAME="32"> </A>
<B class="number">32</B>&nbsp;כִּי יוֹחָנָן בָּא אֲלֵיכֶם בְּדֶרֶךְ צְדָקָה וְלֹא הֶאֱמַנְתֶּם לוֹ, אֲבָל הַמּוֹכְסִים וְהַזּוֹנוֹת הֶאֱמִינוּ לוֹ. אַתֶּם לְעֻמַּת זֹאת רְאִיתֶם וְלֹא חֲזַרְתֶּם בָּכֶם אַחֲרֵי כֵן לְהַאֲמִין לוֹ."</p>
<a name="aug"> </a>
<h2>משל בעל הכרם והחוכרים</h2>
<h3>(<a href="../Mark/Mark12.htm#alb">מרקוס יב' 12-1</a>;&nbsp;<a href="../Luke/Luke20.htm#atc">לוקס כ' 19-9</a>)</h3>
<p>
<A NAME="33"> </A>
<B class="number">33</B>&nbsp;"שִׁמְעוּ מָשָׁל אַחֵר: אִישׁ בַּעַל אֲחֻזָּה נָטַע כֶּרֶם. הוּא גִּדֵּר אוֹתוֹ מִסָּבִיב, חָצַב בּוֹ יֶקֶב וּבָנָה מִגְדָּל, וּלְאַחַר שֶׁהֶחְכִּיר אוֹתוֹ לְכוֹרְמִים נָסַע.
<A NAME="34"> </A>
<B class="number">34</B>&nbsp;בְּהַגִּיעַ עֵת הַבָּצִיר שָׁלַח אֶת עֲבָדָיו אֶל הַכּוֹרְמִים לְקַבֵּל אֶת הַפְּרִי שֶׁלּוֹ.
<A NAME="35"> </A>
<B class="number">35</B>&nbsp;תָּפְסוּ הַכּוֹרְמִים אֶת עֲבָדָיו, אֶת זֶה הִלְקוּ, אֶת זֶה הָרְגוּ וְאֶת זֶה סָקְלוּ.(<a href="../../Tenach/Nechemiah/Nechemiah09.htm#26">נחמיה ט' כו'</a>)
<A NAME="36"> </A>
<B class="number">36</B>&nbsp;הוֹסִיף וְשָׁלַח עֲבָדִים אֲחֵרִים, רַבִּים מִן הָרִאשׁוֹנִים, וְגַם לָהֶם עָשׂוּ כָּךְ.
<A NAME="37"> </A>
<B class="number">37</B>&nbsp;לְבַסּוֹף שָׁלַח אֲלֵיהֶם אֶת בְּנוֹ בְּאָמְרוֹ, 'אֶת בְּנִי יְכַבְּדוּ'.
<A NAME="38"> </A>
<B class="number">38</B>&nbsp;כְּשֶׁרָאוּ הַכּוֹרְמִים אֶת הַבֵּן אָמְרוּ אִישׁ אֶל רֵעֵהוּ, 'זֶה הַיּוֹרֵשׁ, בּוֹאוּ נַהֲרֹג אוֹתוֹ וְנִקַּח לָנוּ אֶת נַחֲלָתוֹ'.
<A NAME="39"> </A>
<B class="number">39</B>&nbsp;הֵם תָּפְסוּ אוֹתוֹ, גֵּרְשׁוּהוּ אֶל מִחוּץ לַכֶּרֶם וַהֲרָגוּהוּ.
<A NAME="40"> </A>
<B class="number">40</B>&nbsp;וּבְכֵן, כְּשֶׁיָּבוֹא בַּעַל הַכֶּרֶם מַה יַּעֲשֶׂה לַכּוֹרְמִים הָהֵם?"
<A NAME="41"> </A>
<B class="number">41</B>&nbsp;הֵשִׁיבוּ לוֹ: "הַשְׁמֵד יַשְׁמִיד אֶת הָרְשָׁעִים הָהֵם, וְאֶת הַכֶּרֶם יַחְכִּיר לְכוֹרְמִים אֲחֵרִים אֲשֶׁר יָשִׁיבוּ לוֹ אֶת הַפְּרִי בְּעִתּוֹ."
<A NAME="42"> </A>
<B class="number">42</B>&nbsp;אָמַר לָהֶם יֵשׁוּעַ: "הַאִם לֹא קְרָאתֶם בַּכְּתוּבִים, 'אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה; מֵאֵת יהוה הָיְתָה זֹּאת, הִיא נִפְלָאת בְּעֵינֵינוּ'?(<a href="../../Tenach/Tehillim/Tehillimb8.htm#23">תהילים קיח' כב'-כג'</a>)
<A NAME="43"> </A>
<B class="number">43</B>&nbsp;עַל כֵּן אֲנִי אוֹמֵר לָכֶם כִּי תִּלָּקַח מִכֶּם מַלְכוּת הָאֱלֹהִים וְתִנָּתֵן לְגוֹי אֲשֶׁר יָפִיק אֶת פִּרְיָהּ.
<A NAME="44"> </A>
<B class="number">44</B>&nbsp;וְהַנּוֹפֵל עַל הָאֶבֶן הַזֹּאת יִשָּׁבֵר לִרְסִיסִים, (<a href="../../Tenach/Yishayah/Yishayah08.htm#14">ישעיהו ח' יד'-טו'</a>) וְכָל מִי שֶׁתִּפֹּל עָלָיו תִּכְתֹּשׁ אוֹתוֹ."(<a href="../../Tenach/Daniel/Daniel02.htm#45">דניאל ב' מב'</a>)
<A NAME="45"> </A>
<B class="number">45</B>&nbsp;כַּאֲשֶׁר שָׁמְעוּ רָאשֵׁי הַכֹּהֲנִים וְהַפְּרוּשִׁים אֶת מְשָׁלָיו הֵבִינוּ כִּי עֲלֵיהֶם הוּא מְדַבֵּר.
<A NAME="46"> </A>
<B class="number">46</B>&nbsp;הֵם בִּקְשׁוּ לִתְפֹּס אוֹתוֹ, אֲבָל חָשְׁשׁוּ מִפְּנֵי הֲמוֹנֵי הָעָם, שֶׁכֵּן אֵלֶּה חֲשָׁבוּהוּ לְנָבִיא.</p>
<a href="Matthew22.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>