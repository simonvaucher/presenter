<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Luke10</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Luke09.htm">לפרק הקודם</a>
<a name="aja"> </a>
<h1>הבשורה על-פי לוקס<br>
פרק י</h1>
<a name="ajb"> </a>
<h2>ישוע שולח שבעים ושנים תלמידים</h2>
<p>
<A NAME="1"> </A>
<B class="number">1</B>&nbsp;אַחֲרֵי הַדְּבָרִים הָאֵלֶּה מִנָּה הָאָדוֹן עוֹד שִׁבְעִים וּשְׁנַיִם וְשָׁלַח אוֹתָם לְפָנָיו, שְׁנַיִם שְׁנַיִם, אֶל כָּל עִיר וּמָקוֹם אֲשֶׁר הִתְכַּוֵּן לָבוֹא לְשָׁם.
<A NAME="2"> </A>
<B class="number">2</B>&nbsp;אָמַר לָהֶם: "הַקָּצִיר רַב, וְאִלּוּ הַפּוֹעֲלִים מְעַטִּים, לָכֵן הִתְפַּלְּלוּ לַאֲדוֹן הַקָּצִיר שֶׁיִּשְׁלַח פּוֹעֲלִים אֶל קְצִירוֹ.
<A NAME="3"> </A>
<B class="number">3</B>&nbsp;לְכוּ! הִנְנִי שׁוֹלֵחַ אֶתְכֶם כִּכְבָשִׂים בֵּין זְאֵבִים.
<A NAME="4"> </A>
<B class="number">4</B>&nbsp;אַל תִּקְחוּ עִמָּכֶם לֹא אַרְנָק וְלֹא תַּרְמִיל וְלֹא נַעֲלַיִם, וְאַל תִּשְׁאֲלוּ לִשְׁלוֹם אִישׁ בַּדֶּרֶךְ.(<a href="../../Tenach/MelachimB/MelachimB04.htm#29">מלכים ב', ד' כט'</a>)
<A NAME="5"> </A>
<B class="number">5</B>&nbsp;לְכָל בַּיִת שֶׁתִּכָּנְסוּ אִמְרוּ תְּחִלָּה 'שָׁלוֹם לַבַּיִת הַזֶּה'.(<a href="../../Tenach/ShemuelA/ShemuelA25.htm#6">שמואל א', כה' ו'</a>)
<A NAME="6"> </A>
<B class="number">6</B>&nbsp;וְאִם יִהְיֶה שָׁם אִישׁ שָׁלוֹם, הַ'שָּׁלוֹם' שֶׁלָּכֶם יִשְׁרֶה עָלָיו; אִם לֹא -- אֲלֵיכֶם יָשׁוּב.
<A NAME="7"> </A>
<B class="number">7</B>&nbsp;בְּאוֹתוֹ הַבַּיִת הִשָּׁאֲרוּ, וְאִכְלוּ וּשְׁתוּ מִמַּה שֶּׁיֵּשׁ אֶצְלָם, כִּי רָאוּי הַפּוֹעֵל לִשְׂכָרוֹ. אַל תַּעַבְרוּ מִבַּיִת לְבַיִת.
<A NAME="8"> </A>
<B class="number">8</B>&nbsp;בְּכָל עִיר שֶׁתִּכָּנְסוּ אֵלֶיהָ וִיקַבְּלוּ אֶתְכֶם, אִכְלוּ אֶת אֲשֶׁר יַגִּישׁוּ לָכֶם,
<A NAME="9"> </A>
<B class="number">9</B>&nbsp;רַפְּאוּ אֶת הַחוֹלִים אֲשֶׁר בָּהּ וְאִמְרוּ לָהֶם, 'קְרֵבָה אֲלֵיכֶם מַלְכוּת הָאֱלֹהִים'.
<A NAME="10"> </A>
<B class="number">10</B>&nbsp;וּבְכָל עִיר שֶׁתִּכָּנְסוּ אֵלֶיהָ וְלֹא יְקַבְּלוּ אֶתְכֶם, צְאוּ אֶל רְחוֹבוֹתֶיהָ וְאִמְרוּ,
<A NAME="11"> </A>
<B class="number">11</B>&nbsp;'גַּם אֶת אֲבַק עִירְכֶם שֶׁנִּדְבַּק לְרַגְלֵינוּ אֲנַחְנוּ מְנַעֲרִים עֲלֵיכֶם; אַךְ דְּעוּ לָכֶם: קְרֵבָה מַלְכוּת הָאֱלֹהִים'.
<A NAME="12"> </A>
<B class="number">12</B>&nbsp;אוֹמֵר אֲנִי לָכֶם, קַל יוֹתֵר יִהְיֶה לִסְדוֹם בַּיּוֹם הַהוּא מֵאֲשֶׁר לְאוֹתָהּ עִיר.
<a name="ajba"> </a>
<A NAME="13"> </A>
<B class="number">13</B>&nbsp;אוֹי לָךְ כּוֹרָזִין! אוֹי לָךְ בֵּית צַיְדָא! כִּי אִלּוּ נַעֲשׂוּ בְּצוֹר וְצִידוֹן הַפְּלָאוֹת שֶׁנַּעֲשׂוּ בְּתוֹכְכֶן, הֲרֵי מִכְּבָר הָיוּ חוֹזְרִים בִּתְשׁוּבָה וְיוֹשְׁבִים בְּשַׂק וָאֵפֶר.(<a href="../../Tenach/Yechezkel/Yechezkel26.htm#2">יחזקאל כו' ב'</a>;&nbsp;<a href="../../Tenach/Yechezkel/Yechezkel26.htm#21">כו' כא'</a>;&nbsp;<a href="../../Tenach/Yechezkel/Yechezkel28.htm#22">כח' כב'</a>)
<A NAME="14"> </A>
<B class="number">14</B>&nbsp;וּבְכָל זֹאת לְצוֹר וְצִידוֹן יֵקַל בַּדִּין מִכֶּם.(<a href="../../Tenach/Yonah/Yonah03.htm#5">יונה ג' ה'</a>)
<A NAME="15"> </A>
<B class="number">15</B>&nbsp;וְאַתְּ כְּפַר נַחוּם, הַאִם לַשָּׁמַיִם תַּעֲלִי? שְׁאוֹלָה תֵּרְדִי!(<a href="../../Tenach/Yishayah/Yishayah14.htm#13">ישעיהו יד' יג'-טו'</a>)
<A NAME="16"> </A>
<B class="number">16</B>&nbsp;הַשּׁוֹמֵעַ אֲלֵיכֶם, אֵלַי הוּא שׁוֹמֵעַ. הַדּוֹחֶה אֶתְכֶם, אוֹתִי הוּא דּוֹחֶה. וְהַדּוֹחֶה אוֹתִי דּוֹחֶה אֶת אֲשֶׁר שְׁלָחַנִי."</p>
<a name="ajc"> </a>
<h2>השבעים ושנים חוזרים</h2>
<p>
<A NAME="17"> </A>
<B class="number">17</B>&nbsp;הַשִּׁבְעִים וּשְׁנַיִם חָזְרוּ בְשִׂמְחָה וְאָמְרוּ: "אֲדוֹנֵנוּ, אֲפִלּוּ הַשֵּׁדִים נִכְנָעִים לָנוּ בְּשִׁמְךָ."
<A NAME="18"> </A>
<B class="number">18</B>&nbsp;אָמַר לָהֶם: "רָאִיתִי אֶת הַשָּׂטָן נוֹפֵל כְּבָרָק מִן הַשָּׁמַיִם.(<a href="../../Tenach/Yishayah/Yishayah14.htm#12">ישעיהו יד' יב'-טו'</a>)
<A NAME="19"> </A>
<B class="number">19</B>&nbsp;הִנֵּה נָתַתִּי לָכֶם אֶת הַכֹּחַ לִרְמֹס נְחָשִׁים וְעַקְרַבִּים וְאֶת כָּל כֹּחַ הָאוֹיֵב, וּמְאוּמָה לֹא יִפְגַּע בָּכֶם.(<a href="../../Tenach/Tehillim/Tehillim91.htm#13">תהילים צא' יג'</a>)
<A NAME="20"> </A>
<B class="number">20</B>&nbsp;וּבְכָל זֹאת אַל תִּשְׂמְחוּ עַל שֶׁהָרוּחוֹת נִכְנָעוֹת לָכֶם; שִׂמְחוּ עַל כָּךְ שֶׁשְּׁמוֹתֵיכֶם נִכְתְּבוּ בַּשָּׁמַיִם."(<a href="../../Tenach/Daniel/Daniel12.htm#1">דניאל יב' א'</a>;&nbsp;<a href="../../Tenach/Tehillim/Tehillim69.htm#29">תהילים סט' כט'</a>)
<a name="ajca"> </a>
<A NAME="21"> </A>
<B class="number">21</B>&nbsp;אוֹתָהּ שָׁעָה נִתְמַלֵּא בְּשִׂמְחַת רוּחַ הַקֹּדֶשׁ וְאָמַר: "מוֹדֶה אֲנִי לְךָ, אָבִי, אֲדוֹן הַשָּׁמַיִם וְהָאָרֶץ, כִּי הִסְתַּרְתָּ אֶת הַדְּבָרִים הָאֵלֶּה מִן הַחֲכָמִים וְהַנְּבוֹנִים וְגִלִּיתָם לְעוֹלָלִים. כֵּן, אָבִי, שֶׁהֲרֵי כָּךְ הָיָה רָצוֹן מִלְּפָנֶיךָ.
<A NAME="22"> </A>
<B class="number">22</B>&nbsp;הַכֹּל נִמְסַר לִי מֵאֵת אָבִי וְאֵין אִישׁ יוֹדֵעַ מִי הוּא הַבֵּן, זוּלָתִי הָאָב; אַף לֹא מִי הוּא הָאָב, זוּלָתִי הַבֵּן וְכָל מִי שֶׁהַבֵּן רוֹצֶה לְגַלּוֹת לוֹ."
<A NAME="23"> </A>
<B class="number">23</B>&nbsp;הוּא פָּנָה אֶל הַתַּלְמִידִים לְבַדָּם וְאָמַר: "אַשְׁרֵי הָעֵינַיִם הָרוֹאוֹת אֶת מַה שֶּׁאַתֶּם רוֹאִים.
<A NAME="24"> </A>
<B class="number">24</B>&nbsp;אוֹמֵר אֲנִי לָכֶם, נְבִיאִים וּמְלָכִים רַבִּים חָפְצוּ לִרְאוֹת אֶת אֲשֶׁר אַתֶּם רוֹאִים וְלֹא רָאוּ; וְלִשְׁמֹעַ אֶת אֲשֶׁר אַתֶּם שׁוֹמְעִים וְלֹא שָׁמְעוּ."</p>
<a name="ajd"> </a>
<h2>המשל על השומרוני הטוב</h2>
<p>
<A NAME="25"> </A>
<B class="number">25</B>&nbsp;אִישׁ אֶחָד, בַּעַל תּוֹרָה, קָם לִבְחֹן אוֹתוֹ וְאָמַר: "רַבִּי, מֶה עָלַי לַעֲשׂוֹת כְּדֵי לָרֶשֶׁת חַיֵּי עוֹלָם?"
<A NAME="26"> </A>
<B class="number">26</B>&nbsp;שָׁאַל יֵשׁוּעַ: "מַה כָּתוּב בַּתּוֹרָה? מָה אַתָּה קוֹרֵא?"
<A NAME="27"> </A>
<B class="number">27</B>&nbsp;הֵשִׁיב בַּעַל הַתּוֹרָה: "וְאָהַבְתָּ אֶת יהוה אֱלֹהֶיךָ בְּכָל-לְבָבְךָ וּבְכָל-נַפְשְׁךָ וּבְכָל-מְאֹדְךָ וּבְכָל שִׂכְלְךָ,(<a href="../../Tenach/Devarim/Devarim06.htm#5">דברים ו' ה'</a>) וְאָהַבְתָּ לְרֵעֲךָ כָּמוֹךָ."(<a href="../../Tenach/Vayikra/Vayikra19.htm#18">ויקרא יט' יח'</a>)
<A NAME="28"> </A>
<B class="number">28</B>&nbsp;אָמַר לוֹ יֵשׁוּעַ: "יָפֶה עָנִיתָ, עֲשֵׂה זֹאת וְתִחְיֶה."
<A NAME="29"> </A>
<B class="number">29</B>&nbsp;אֲבָל מֵאַחַר שֶׁרָצָה לְהַמְצִיא הֶצְדֵּק לְעַצְמוֹ, שָׁאַל אֶת יֵשׁוּעַ: "וּמִי הוּא רֵעִי?"
<A NAME="30"> </A>
<B class="number">30</B>&nbsp;הֵשִׁיב יֵשׁוּעַ וְאָמַר: "אִישׁ אֶחָד יָרַד מִירוּשָׁלַיִם לִירִיחוֹ וְנָפַל בִּידֵי שׁוֹדְדִים. הַלָּלוּ הִפְשִׁיטוּ אוֹתוֹ וְהִכּוּהוּ, וְהָלְכוּ לָהֶם בְּעָזְבָם אוֹתוֹ מֻטָּל בֵּין מָוֶת לְחַיִּים.
<A NAME="31"> </A>
<B class="number">31</B>&nbsp;וְהִנֵּה כֹּהֵן אֶחָד יָרַד בְּאוֹתָהּ הַדֶּרֶךְ, אַךְ כִּרְאוֹתוֹ אֶת הָאִישׁ, עָבַר לַצַּד הַשֵּׁנִי שֶׁל הַדֶּרֶךְ.
<A NAME="32"> </A>
<B class="number">32</B>&nbsp;כֵּן גַּם אִישׁ לֵוִי, כַּאֲשֶׁר בָּא לַמָּקוֹם וְרָאָה אוֹתוֹ, עָבַר לַצַּד הַשֵּׁנִי שֶׁל הַדֶּרֶךְ.
<A NAME="33"> </A>
<B class="number">33</B>&nbsp;וְהִנֵּה שׁוֹמְרוֹנִי אֶחָד, שֶׁעָבַר בַּדֶּרֶךְ, הִגִּיעַ אֵלָיו, וּכְשֶׁרָאָה אוֹתוֹ נִתְמַלֵּא רַחֲמִים.
<A NAME="34"> </A>
<B class="number">34</B>&nbsp;נִגַּשׁ אֵלָיו, יָצַק שֶׁמֶן וְיַיִן עַל פְּצָעָיו וְחָבַשׁ אוֹתָם. אַחֲרֵי כֵן הוֹשִׁיבוֹ עַל בְּהֶמְתּוֹ וְהוֹבִיל אוֹתוֹ אֶל פֻּנְדָּק וְשָׁם דָּאַג לִצְרָכָיו.(<a href="../../Tenach/Tehillim/Tehillime7.htm#3">תהילים קמז' ג'</a>)
<A NAME="35"> </A>
<B class="number">35</B>&nbsp;לְמָחֳרָת הוֹצִיא שְׁנֵי דִּינָרִים, נְתָנָם לְבַעַל הַפֻּנְדָּק וְאָמַר: 'דְּאַג לוֹ אַתָּה; וְכָל מַה שֶּׁתּוֹסִיף אַחֲזִיר לְךָ בְּשׁוּבִי.'
<A NAME="36"> </A>
<B class="number">36</B>&nbsp;וּבְכֵן מַה דַּעְתְּךָ, מִי מִן הַשְּׁלוֹשָׁה הָיָה רֵעַ לַנּוֹפֵל בִּידֵי הַשּׁוֹדְדִים?"
<A NAME="37"> </A>
<B class="number">37</B>&nbsp;הֵשִׁיב בַּעַל הַתּוֹרָה: "זֶה שֶׁעָשָׂה עִמּוֹ חֶסֶד." אָמַר לוֹ יֵשׁוּעַ: "לֵךְ וַעֲשֵׂה כֵּן גַּם אַתָּה."</p>
<a name="aje"> </a>
<h2>ישוע אצל מרתא ומרים</h2>
<p>
<A NAME="38"> </A>
<B class="number">38</B>&nbsp;בְּעֵת מַסָּעָם נִכְנַס לִכְפָר אֶחָד, וְאִשָּׁה אַחַת אֲשֶׁר שְׁמָהּ מַרְתָּא קִבְּלָה אוֹתוֹ אֶל בֵּיתָהּ.
<A NAME="39"> </A>
<B class="number">39</B>&nbsp;הָיְתָה לָהּ אָחוֹת, מִרְיָם שְׁמָהּ, שֶׁיָּשְׁבָה לְרַגְלֵי הָאָדוֹן וְשָׁמְעָה אֶת דְּבָרוֹ,(<a href="../../Tenach/Devarim/Devarim33.htm#3">דברים לג' ג'</a>)
<A NAME="40"> </A>
<B class="number">40</B>&nbsp;וְאִלּוּ מַרְתָּא הָיְתָה טְרוּדָה בְּרֹב שֵׁרוּתָהּ. הִיא נִגְּשָׁה אֵלָיו וְאָמְרָה: "אֲדוֹנִי, הַאִם לֹא אִכְפַּת לְךָ שֶׁאֲחוֹתִי הִשְׁאִירָה אוֹתִי לְשָׁרֵת לְבַדִּי? אֱמֹר נָא לָהּ שֶׁתַּעֲזֹר לִי."
<A NAME="41"> </A>
<B class="number">41</B>&nbsp;הֵשִׁיב לָהּ הָאָדוֹן: "מַרְתָּא, מַרְתָּא, אַתְּ דּוֹאֶגֶת וּמִתְרַגֶּשֶׁת עַל דְּבָרִים רַבִּים,
<A NAME="42"> </A>
<B class="number">42</B>&nbsp;וְרַק דָּבָר אֶחָד צָרִיךְ; וּמִרְיָם בָּחֲרָה בַּחֵלֶק הַטּוֹב אֲשֶׁר לֹא יִלָּקַח מִמֶּנָּה."(<a href="../../Tenach/Eicha/Eicha03.htm#24">איכה ג' כד'</a>;&nbsp;<a href="../../Tenach/Tehillim/Tehillim16.htm#5">תהילים טז' ה'</a>)</p>
<a href="Luke11.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>