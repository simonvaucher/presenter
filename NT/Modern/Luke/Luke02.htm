<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Luke02</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Luke01.htm">לפרק הקודם</a>
<a name="aba"> </a>
<h1>הבשורה על-פי לוקס<br>
פרק ב</h1>
<a name="abb"> </a>
<h2>הולדת ישוע</h2>
<h3>(<a href="../Matthew/Matthew01.htm#aac">מתי א' 25-18</a>)</h3>
<p>
<A NAME="1"> </A>
<B class="number">1</B>&nbsp;בַּיָּמִים הָהֵם יָצָא צַו מֵאֵת הַקֵּיסָר אוֹגוּסְטוֹס לַעֲרֹךְ רִשּׁוּם תּוֹשָׁבִים בְּכָל הָאֲרָצוֹת.
<A NAME="2"> </A>
<B class="number">2</B>&nbsp;הַמִּפְקָד הַזֶּה, הָרִאשׁוֹן, נֶעֱרַךְ בִּהְיוֹת קִירֶנְיוֹס נְצִיב סוּרְיָה.
<A NAME="3"> </A>
<B class="number">3</B>&nbsp;הַכֹּל הָלְכוּ לְהִתְפַּקֵּד, אִישׁ אִישׁ לְעִירוֹ.
<A NAME="4"> </A>
<B class="number">4</B>&nbsp;וְגַם יוֹסֵף, שֶׁהָיָה מִבֵּית דָּוִד וּמִמִּשְׁפַּחְתּוֹ, עָלָה מִן הַגָּלִיל אֶל יְהוּדָה, מֵהָעִיר נָצְרַת לְעִיר דָּוִד הַנִּקְרֵאת בֵּית לֶחֶם,
<A NAME="5"> </A>
<B class="number">5</B>&nbsp;לְהִתְפַּקֵּד עִם מִרְיָם אֲרוּסָתוֹ וְהִיא הָרָה.
<A NAME="6"> </A>
<B class="number">6</B>&nbsp;כַּאֲשֶׁר הָיוּ שָׁם מָלְאוּ יָמֶיהָ לָלֶדֶת
<A NAME="7"> </A>
<B class="number">7</B>&nbsp;וְהִיא יָלְדָה אֶת בְּנָהּ הַבְּכוֹר.(<a href="../../Tenach/Yishayah/Yishayah09.htm#5">ישעיהו ט' ה'</a>) לְאַחַר שֶׁחִתְּלָה אוֹתוֹ הִשְׁכִּיבָה אוֹתוֹ בְּאֵבוּס, כִּי לֹא הָיָה לָהֶם מָקוֹם בַּמָּלוֹן.
<A NAME="8"> </A>
<B class="number">8</B>&nbsp;בְּאוֹתוֹ חֶבֶל אֶרֶץ הָיוּ רוֹעִים שֶׁנָּהֲגוּ לָגוּר בַּשָּׂדֶה וְלִשְׁמֹר עַל עֶדְרָם בְּאַשְׁמוּרוֹת הַלַּיְלָה.
<A NAME="9"> </A>
<B class="number">9</B>&nbsp;לְפֶתַע נִצַּב עֲלֵיהֶם מַלְאַךְ יהוה וּכְבוֹד יהוה נָגַהּ סְבִיבָם. הֵם נִבְהֲלוּ עַד מְאֹד,
<A NAME="10"> </A>
<B class="number">10</B>&nbsp;אוּלָם הַמַּלְאָךְ אָמַר לָהֶם: "אַל תִּפְחֲדוּ, כִּי הִנְנִי מְבַשֵּׂר לָכֶם שִׂמְחָה גְּדוֹלָה אֲשֶׁר תִּהְיֶה לְכָל הָעָם.(<a href="../../Tenach/Yishayah/Yishayah09.htm#2">ישעיהו ט' ב'</a>)
<A NAME="11"> </A>
<B class="number">11</B>&nbsp;הַיּוֹם נוֹלַד לָכֶם מוֹשִׁיעַ בְּעִיר דָּוִד, הוּא הַמָּשִׁיחַ הָאָדוֹן.
<A NAME="12"> </A>
<B class="number">12</B>&nbsp;וְזֶה לָכֶם הָאוֹת: תִּמְצְאוּ תִּינוֹק מְחֻתָּל שׁוֹכֵב בְּאֵבוּס."
<A NAME="13"> </A>
<B class="number">13</B>&nbsp;פִּתְאוֹם הָיוּ לְיַד הַמַּלְאָךְ הֲמוֹן צְבָא הַשָּׁמַיִם וְהֵמָּה מְהַלְלִים אֶת הָאֱלֹהִים וְאוֹמְרִים:(<a href="../../Tenach/Daniel/Daniel07.htm#10">דניאל ז' י'</a>;&nbsp;<a href="../../Tenach/Tehillim/Tehillima3.htm#21">תהילים קג' כא'</a>)
<A NAME="14"> </A>
<B class="number">14</B>&nbsp;"כָּבוֹד לֵאלֹהִים בַּמְּרוֹמִים, וּבָאָרֶץ שָׁלוֹם עַל בְּנֵי אָדָם רְצוֹנוֹ."(<a href="../../Tenach/Yishayah/Yishayah57.htm#19">ישעיהו נז' יט'</a>)
<A NAME="15"> </A>
<B class="number">15</B>&nbsp;לְאַחַר שֶׁעָלוּ הַמַּלְאָכִים מֵעֲלֵיהֶם הַשָּׁמַיְמָה, אָמְרוּ הָרוֹעִים אִישׁ אֶל רֵעֵהוּ: "בּוֹאוּ נֵלֵךְ עַד בֵּית לֶחֶם וְנִרְאֶה אֶת הַדָּבָר הַזֶּה אֲשֶׁר קָרָה, מַה שֶּׁאֱלֹהִים הוֹדִיעַ לָנוּ."
<A NAME="16"> </A>
<B class="number">16</B>&nbsp;הֵם הָלְכוּ מַהֵר וּמָצְאוּ אֶת מִרְיָם וְיוֹסֵף וְאֶת הַתִּינוֹק הַשּׁוֹכֵב בָּאֵבוּס.
<A NAME="17"> </A>
<B class="number">17</B>&nbsp;כַּאֲשֶׁר רָאוּ אוֹתוֹ הִשְׁמִיעוּ אֶת הַדָּבָר שֶׁנֶּאֱמַר לָהֶם עַל-אוֹדוֹת הַיֶּלֶד הַזֶּה.
<A NAME="18"> </A>
<B class="number">18</B>&nbsp;כָּל הַשּׁוֹמְעִים תָּמְהוּ עַל הַדְּבָרִים שֶׁאָמְרוּ לָהֶם הָרוֹעִים,
<A NAME="19"> </A>
<B class="number">19</B>&nbsp;אַךְ מִרְיָם שָׁמְרָה אֶת הַדְּבָרִים הָאֵלֶּה וְשָׁקְלָה אוֹתָם בְּלִבָּהּ.(<a href="../../Tenach/Bereshit/Bereshit37.htm#11">בראשית לז' יא'</a>)
<A NAME="20"> </A>
<B class="number">20</B>&nbsp;לְאַחַר מִכֵּן חָזְרוּ הָרוֹעִים כְּשֶׁהֵם מְהַלְלִים וּמְשַׁבְּחִים אֶת הָאֱלֹהִים עַל כָּל אֲשֶׁר שָׁמְעוּ וְרָאוּ כְּפִי שֶּׁנֶּאֱמַר לָהֶם.
<A NAME="21"> </A>
<B class="number">21</B>&nbsp;כְּשֶׁמָּלְאוּ שְׁמוֹנָה יָמִים וְהִגִּיעַ הַזְּמַן לָמוּל אוֹתוֹ קָרְאוּ אֶת שְׁמוֹ יֵשׁוּעַ,(<a href="../../Tenach/Vayikra/Vayikra12.htm#3">ויקרא יב' ג'</a>;&nbsp;<a href="../../Tenach/Bereshit/Bereshit17.htm#12">בראשית יז' יב'</a>) כַּשֵּׁם שֶׁקָּרָא לוֹ הַמַּלְאָךְ לִפְנֵי שֶׁהוֹרָה בַּבֶּטֶן.</p>
<a name="abc"> </a>
<h2>פדיון הבן בבית המקדש ושיבה לנצרת</h2>
<p>
<A NAME="22"> </A>
<B class="number">22</B>&nbsp;כַּאֲשֶׁר מָלְאוּ יְמֵי טָהֳרָתָם לְפִי תּוֹרַת מֹשֶׁה,(<a href="../../Tenach/Vayikra/Vayikra12.htm#2">ויקרא יב' ב'-ח'</a>) הֶעֱלוּהוּ לִירוּשָׁלַיִם לְהַצִּיגוֹ לִפְנֵי אֱלֹהִים
<A NAME="23"> </A>
<B class="number">23</B>&nbsp;כַּכָּתוּב בְּתוֹרַת יהוה, שֶׁכָּל בְּכוֹר פֶּטֶר רֶחֶם קָדוֹשׁ לַיהוה יִקָּרֵא;(<a href="../../Tenach/Shemot/Shemot13.htm#2">שמות יג' ב'</a>;&nbsp;<a href="../../Tenach/Shemot/Shemot13.htm#12">יג' יב'</a>;&nbsp;<a href="../../Tenach/Bemidbar/Bemidbar03.htm#13">במדבר ג' יג'</a>)
<A NAME="24"> </A>
<B class="number">24</B>&nbsp;וּלְהַקְרִיב קָרְבָּן כָּאָמוּר בְּתוֹרַת יהוה, שְׁתֵּי-תֹרִים אוֹ שְׁנֵי בְּנֵי יוֹנָה.(<a href="../../Tenach/Vayikra/Vayikra12.htm#8">ויקרא יב' ח'</a>)
<A NAME="25"> </A>
<B class="number">25</B>&nbsp;אִישׁ הָיָה בִּירוּשָׁלַיִם בְּאוֹתָהּ עֵת, שִׁמְעוֹן שְׁמוֹ; וְהָאִישׁ צַדִּיק וְחָסִיד וּמְחַכֶּה לְנֶחָמַת יִשְׂרָאֵל,(<a href="../../Tenach/Yishayah/Yishayah49.htm#13">ישעיהו מט' יג'</a>;&nbsp;<a href="../../Tenach/Yishayah/Yishayah52.htm#9">נב' ט'</a>) וְרוּחַ הַקֹּדֶשׁ הָיְתָה עָלָיו.(<a href="../../Tenach/Yishayah/Yishayah61.htm#1">ישעיהו סא' א'</a>)
<A NAME="26"> </A>
<B class="number">26</B>&nbsp;וּבְרוּחַ הַקֹּדֶשׁ נִגְלָה לוֹ שֶׁלֹּא יִרְאֶה מָוֶת בְּטֶרֶם יִרְאֶה אֶת מְשִׁיחַ יהוה,
<A NAME="27"> </A>
<B class="number">27</B>&nbsp;וּבְהַדְרָכַת הָרוּחַ הוּא נִכְנַס אֶל הַמִּקְדָּשׁ. כַּאֲשֶׁר הֵבִיאוּ הַהוֹרִים אֶת הַיֶּלֶד יֵשׁוּעַ, לַעֲשׂוֹת בּוֹ כַּנָּהוּג עַל-פִּי הַתּוֹרָה,
<A NAME="28"> </A>
<B class="number">28</B>&nbsp;לָקַח אוֹתוֹ בִּזְרוֹעוֹתָיו וּבֵרַךְ אֶת אֱלֹהִים וְאָמַר:
<A NAME="29"> </A>
<B class="number">29</B>&nbsp;"וְעַתָּה, אֲדֹנָי, פְּטֹר נָא אֶת עַבְדְּךָ בְּשָׁלוֹם, כַּאֲשֶׁר דִּבַּרְתָּ,
<A NAME="30"> </A>
<B class="number">30</B>&nbsp;כִּי רָאוּ עֵינַי אֶת יְשׁוּעָתְךָ (<a href="../../Tenach/Yishayah/Yishayah40.htm#5">ישעיהו מ' ה'</a>;&nbsp;<a href="../../Tenach/Tehillim/Tehillim18.htm#3">תהילים יח' ג'</a>)
<A NAME="31"> </A>
<B class="number">31</B>&nbsp;אֲשֶׁר הֲכִינוֹתָ לְעֵינֵי כָּל הָעַמִּים:(<a href="../../Tenach/Yishayah/Yishayah52.htm#10">ישעיהו נב' י'</a>)
<A NAME="32"> </A>
<B class="number">32</B>&nbsp;אוֹר לְהָאִיר לַגּוֹיִים (<a href="../../Tenach/Yishayah/Yishayah42.htm#6">ישעיהו מב' ו'</a>;&nbsp;<a href="../../Tenach/Yishayah/Yishayah49.htm#6">מט' ו'</a>) וְתִפְאֶרֶת יִשְׂרָאֵל עַמֶּךָ."(<a href="../../Tenach/Yishayah/Yishayah46.htm#13">ישעיהו מו' יג'</a>)
<A NAME="33"> </A>
<B class="number">33</B>&nbsp;אָבִיו וְאִמּוֹ תָּמְהוּ עַל הַדְּבָרִים שֶׁנֶּאֱמְרוּ עָלָיו.
<A NAME="34"> </A>
<B class="number">34</B>&nbsp;בֵּרְכָם שִׁמְעוֹן וְאָמַר אֶל מִרְיָם אִמּוֹ: "הִנֵּה זֶה נוֹסַד לְמִכְשׁוֹל וְלִתְקוּמָה לְרַבִּים בְּיִשְׂרָאֵל וּלְאוֹת אֲשֶׁר יִתְנַגְּדוּ לוֹ --(<a href="../../Tenach/Yishayah/Yishayah08.htm#14">ישעיהו ח' יד'-טו'</a>)
<A NAME="35"> </A>
<B class="number">35</B>&nbsp;וְגַם בְּלִבֵּךְ אַתְּ תַּעֲבֹר חֶרֶב -- לְמַעַן תִּגָּלֶינָה מַחְשְׁבוֹת לֵב רַבִּים."
<A NAME="36"> </A>
<B class="number">36</B>&nbsp;גַּם אִשָּׁה נְבִיאָה הָיְתָה שָׁם, חַנָּה בַּת פְּנוּאֵל מִשֵּׁבֶט אָשֵׁר, וְהִיא בָּאָה בַּיָּמִים. שֶׁבַע שָׁנִים חָיְתָה עִם בַּעֲלָהּ מֵעֵת בְּתוּלֶיהָ;
<A NAME="37"> </A>
<B class="number">37</B>&nbsp;וְהִיא אַלְמָנָה בַּת שְׁמוֹנִים וְאַרְבַּע שָׁנִים וְלֹא עָזְבָה אֶת הַמִּקְדָּשׁ בְּעָבְדָהּ אֶת אֱלֹהִים בְּצוֹם וְתַחֲנוּנִים יוֹמָם וָלַיְלָה.
<A NAME="38"> </A>
<B class="number">38</B>&nbsp;בְּאוֹתָהּ שָׁעָה בָּאָה וְהוֹדְתָה לֵאלֹהִים וְדִבְּרָה עַל הַיֶּלֶד בְּאָזְנֵי כָּל הַמְחַכִּים לַגְּאֻלָּה בִּירוּשָׁלַיִם.
<A NAME="39"> </A>
<B class="number">39</B>&nbsp;לְאַחַר שֶׁהִשְׁלִימוּ אֶת הַכֹּל עַל-פִּי תּוֹרַת יהוה, חָזְרוּ לַגָּלִיל, לְנָצְרַת עִירָם.
<A NAME="40"> </A>
<B class="number">40</B>&nbsp;וְהַיֶּלֶד גָּדַל וְהִתְחַזֵּק, מָלֵא חָכְמָה,(<a href="../../Tenach/Yishayah/Yishayah11.htm#2">ישעיהו יא' ב'</a>) וְחֶסֶד אֱלֹהִים הָיָה עָלָיו.</p>
<a name="abd"> </a>
<h2>הנער ישוע בבית המקדש</h2>
<p>
<A NAME="41"> </A>
<B class="number">41</B>&nbsp;מִדֵּי שָׁנָה בְּשָׁנָה עָלוּ הוֹרָיו לִירוּשָׁלַיִם בְּחַג הַפֶּסַח.
<A NAME="42"> </A>
<B class="number">42</B>&nbsp;וּבִמְלֹאת לוֹ שְׁתֵּים-עֶשְׂרֵה שָׁנִים עָלוּ לִירוּשָׁלַיִם כְּמִנְהַג הֶחָג.(<a href="../../Tenach/Shemot/Shemot23.htm#14">שמות כג' יד'-יז'</a>)
<A NAME="43"> </A>
<B class="number">43</B>&nbsp;כְּשֶׁמָּלְאוּ הַיָּמִים (<a href="../../Tenach/Shemot/Shemot12.htm#18">שמות יב' יח'</a>) שָׁבוּ, אַךְ הַנַּעַר יֵשׁוּעַ נִשְׁאַר בִּירוּשָׁלַיִם וְהוֹרָיו לֹא יָדְעוּ.
<A NAME="44"> </A>
<B class="number">44</B>&nbsp;הוֹאִיל וְחָשְׁבוּ שֶׁהוּא נִמְצָא בַּשַּׁיָּרָה הָלְכוּ כִּבְרַת דֶּרֶךְ יוֹם אֶחָד וְחִפְּשׂוּהוּ בֵּין הַקְּרוֹבִים וְהַמַּכָּרִים,
<A NAME="45"> </A>
<B class="number">45</B>&nbsp;אַךְ כֵּיוָן שֶׁלֹּא מְצָאוּהוּ חָזְרוּ לִירוּשָׁלַיִם לְחַפֵּשׂ אוֹתוֹ.
<A NAME="46"> </A>
<B class="number">46</B>&nbsp;לְאַחַר שְׁלוֹשָׁה יָמִים מְצָאוּהוּ בַּמִּקְדָּשׁ וְהוּא יוֹשֵׁב בֵּין הַמּוֹרִים, שׁוֹמֵעַ אוֹתָם וְשׁוֹאֵל אוֹתָם;
<A NAME="47"> </A>
<B class="number">47</B>&nbsp;וְכָל שׁוֹמְעָיו הִתְפַּלְּאוּ עַל שִׂכְלוֹ וְעַל תְּשׁוּבוֹתָיו.(<a href="../../Tenach/Tehillim/Tehillimb9.htm#99">תהילים קיט' צט'</a>)
<A NAME="48"> </A>
<B class="number">48</B>&nbsp;כַּאֲשֶׁר רָאוּ אוֹתוֹ הוֹרָיו הִשְׁתּוֹמְמוּ. אָמְרָה לוֹ אִמּוֹ: "בְּנִי, לָמָּה עָשִׂיתָ לָנוּ כָּכָה? הִנֵּה אָבִיךָ וַאֲנִי חִפַּשְׂנוּ אוֹתְךָ בִּדְאָגָה רַבָּה."
<A NAME="49"> </A>
<B class="number">49</B>&nbsp;הֵשִׁיב לָהֶם: "לָמָּה חִפַּשְׂתֶּם אוֹתִי? הַאִם לֹא יְדַעְתֶּם כִּי עָלַי לִהְיוֹת בַּאֲשֶׁר לְאָבִי?"(<a href="../../Tenach/Tehillim/Tehillim26.htm#8">תהילים כו' ח'</a>)
<A NAME="50"> </A>
<B class="number">50</B>&nbsp;אַךְ הֵם לֹא הֵבִינוּ אֶת הַדָּבָר שֶׁדִּבֵּר אֲלֵיהֶם.
<A NAME="51"> </A>
<B class="number">51</B>&nbsp;הוּא יָרַד אִתָּם וּבָא לְנָצְרַת וְהָיָה נִכְנָע לְמָרוּתָם. אֶת כָּל הַדְּבָרִים הָאֵלֶּה שָׁמְרָה אִמּוֹ בְּלִבָּהּ.
<A NAME="52"> </A>
<B class="number">52</B>&nbsp;וְיֵשׁוּעַ הוֹסִיף לִגְדֹּל בְּחָכְמָה וּבְקוֹמָה וּבְחֵן לִפְנֵי אֱלֹהִים וּבְנֵי אָדָם.(<a href="../../Tenach/ShemuelA/ShemuelA02.htm#26">שמואל א', ב' כו'</a>)</p>
<a href="Luke03.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>