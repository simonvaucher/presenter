<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Luke05</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Luke04.htm">לפרק הקודם</a>
<a name="aea"> </a>
<h1>הבשורה על-פי לוקס<br>
פרק ה</h1>
<a name="aeb"> </a>
<h2>ישוע קורא לראשוני תלמידיו</h2>
<h3>(<a href="../Matthew/Matthew04.htm#add">מתי ד' 22-18</a>;&nbsp;<a href="../Mark/Mark01.htm#aae">מרקוס א' 20-16</a>)</h3>
<p>
<A NAME="1"> </A>
<B class="number">1</B>&nbsp;כַּאֲשֶׁר עָמַד לְיַד יָם כִּנֶּרֶת וְהֶהָמוֹן נִדְחַק אֵלָיו כְּדֵי לִשְׁמֹעַ אֶת דְּבַר אֱלֹהִים,
<A NAME="2"> </A>
<B class="number">2</B>&nbsp;רָאָה שְׁתֵּי סִירוֹת עַל שְׂפַת הָאֲגָם; הַדַּיָּגִים שֶׁיָּצְאוּ מֵהֶן הָיוּ עֲסוּקִים בִּרְחִיצַת הָרְשָׁתוֹת.
<A NAME="3"> </A>
<B class="number">3</B>&nbsp;הוּא נִכְנַס אֶל אַחַת הַסִּירוֹת, אֶל זוֹ שֶׁל שִׁמְעוֹן, וּבִקֵּשׁ מִמֶּנּוּ לָשׁוּט מְעַט מִן הַחוֹף. אַחֲרֵי כֵן יָשַׁב וְלִמֵּד אֶת הָעָם מִתּוֹךְ הַסִּירָה.
<A NAME="4"> </A>
<B class="number">4</B>&nbsp;כְּשֶׁגָּמַר לְדַבֵּר אָמַר אֶל שִׁמְעוֹן: "שׁוּט אֶל הָעֹמֶק וְהָטִילוּ אֶת רִשְׁתּוֹתֵיכֶם לָדוּג."
<A NAME="5"> </A>
<B class="number">5</B>&nbsp;הֵשִׁיב שִׁמְעוֹן: "אֲדוֹנִי, כָּל הַלַּיְלָה יָגַעְנוּ וְלֹא לָכַדְנוּ כְּלוּם, אַךְ עַל-פִּי דְּבָרְךָ אָטִיל אֶת הָרְשָׁתוֹת."(<a href="../../Tenach/Tehillim/Tehillim33.htm#9">תהילים לג' ט'</a>)
<A NAME="6"> </A>
<B class="number">6</B>&nbsp;הֵם עָשׂוּ כֵּן וְלָכְדוּ דָּגִים רַבִּים מְאֹד, עַד שֶׁכִּמְעַט נִקְרְעוּ הָרְשָׁתוֹת.
<A NAME="7"> </A>
<B class="number">7</B>&nbsp;אוֹתְתוּ אֶל חַבְרֵיהֶם אֲשֶׁר בַּסִּירָה הַשְּׁנִיָּה לָבוֹא לַעֲזֹר לָהֶם, וְהַלָּלוּ בָּאוּ. אָז מִלְּאוּ אֶת שְׁתֵּי הַסִּירוֹת עַד שֶׁהֵחֵלּוּ שׁוֹקְעוֹת.
<A NAME="8"> </A>
<B class="number">8</B>&nbsp;כִּרְאוֹתוֹ זֹאת כָּרַע שִׁמְעוֹן כֵּיפָא לְרַגְלֵי יֵשׁוּעַ וְאָמַר: "אֲדוֹנִי, לֵךְ נָא מִמֶּנִּי, כִּי אִישׁ חוֹטֵא אֲנִי";
<A NAME="9"> </A>
<B class="number">9</B>&nbsp;שֶׁכֵּן תַּדְהֵמָה אָחֲזָה אוֹתוֹ וְאֶת כָּל אֲשֶׁר הָיוּ אִתּוֹ עַל צֵיד הַדָּגִים אֲשֶׁר צָדוּ;
<A NAME="10"> </A>
<B class="number">10</B>&nbsp;וְכֵן גַּם אֶת יַעֲקֹב וְאֶת יוֹחָנָן בְּנֵי זַבְדַּי אֲשֶׁר הָיוּ שֻׁתָּפִים לְשִׁמְעוֹן. אָמַר יֵשׁוּעַ אֶל שִׁמְעוֹן: "אַל תִּירָא, מֵעַתָּה תָּדוּג בְּנֵי אָדָם."
<A NAME="11"> </A>
<B class="number">11</B>&nbsp;לְאַחַר שֶׁהֵבִיאוּ אֶת הַסִּירוֹת אֶל הַיַּבָּשָׁה עָזְבוּ אֶת הַכֹּל וְהָלְכוּ אַחֲרָיו.</p>
<a name="aec"> </a>
<h2>ריפוי איש מצורע</h2>
<h3>(<a href="../Matthew/Matthew08.htm#ahb">מתי ח' 4-1</a>;&nbsp;<a href="../Mark/Mark01.htm#aai">מרקוס א' 45-40</a>)</h3>
<p>
<A NAME="12"> </A>
<B class="number">12</B>&nbsp;בִּהְיוֹתוֹ בְּאַחַת הֶעָרִים בָּא אִישׁ נָגוּעַ כֻּלּוֹ בְּצָרַעַת. כַּאֲשֶׁר רָאָה אֶת יֵשׁוּעַ, נָפַל עַל פָּנָיו וְהִתְחַנֵּן אֵלָיו: "אֲדוֹנִי, אִם תִּרְצֶה תּוּכַל לְטַהֵר אוֹתִי."
<A NAME="13"> </A>
<B class="number">13</B>&nbsp;יֵשׁוּעַ הוֹשִׁיט אֶת יָדוֹ וּבְנָגְעוֹ בּוֹ אָמַר: "רוֹצֶה אֲנִי! הִטָּהֵר!" וּמִיָּד נֶעֶלְמָה הַצָּרַעַת.
<A NAME="14"> </A>
<B class="number">14</B>&nbsp;צִוָּה עָלָיו יֵשׁוּעַ: "אַל תְּסַפֵּר לְאִישׁ", כִּי אִם לֵךְ הֵרָאֵה אֶל הַכֹּהֵן וְהַקְרֵב קָרְבָּן עַל טָהֳרָתְךָ, כְּמוֹ שֶׁצִּוָּה מֹשֶׁה לְעֵדוּת לָהֶם."(<a href="../../Tenach/Vayikra/Vayikra13.htm#49">ויקרא יג' מט'</a>;&nbsp;<a href="../../Tenach/Vayikra/Vayikra14.htm#10">יד' י'</a>)
<A NAME="15"> </A>
<B class="number">15</B>&nbsp;אוּלָם הַשְּׁמוּעָה עַל-אוֹדוֹתָיו הָלְכָה וְהִתְפַּשְּׁטָה וַהֲמוֹנִים רַבִּים נִקְבְּצוּ לִשְׁמֹעַ וּלְהֵרָפֵא מִתַּחֲלוּאֵיהֶם,
<A NAME="16"> </A>
<B class="number">16</B>&nbsp;אַךְ הוּא הָיָה פּוֹרֵשׁ אֶל מְקוֹמוֹת שׁוֹמְמִים וּמִתְפַּלֵּל.</p>
<a name="aed"> </a>
<h2>ריפוי איש משותק</h2>
<h3>(<a href="../Matthew/Matthew09.htm#aib">מתי ט' 8-1</a>;&nbsp;<a href="../Mark/Mark02.htm#abb">מרקוס ב' 12-1</a>)</h3>
<p>
<A NAME="17"> </A>
<B class="number">17</B>&nbsp;בְּאַחַד הַיָּמִים, כַּאֲשֶׁר לִמֵּד וּלְיָדוֹ יָשְׁבוּ פְּרוּשִׁים וּמוֹרֵי תּוֹרָה שֶׁבָּאוּ מִכָּל כְּפָרֵי הַגָּלִיל וּמִיהוּדָה וִירוּשָׁלַיִם, הָיְתָה בּוֹ גְּבוּרַת יהוה לְרַפֵּא.
<A NAME="18"> </A>
<B class="number">18</B>&nbsp;וְהִנֵּה אֲנָשִׁים נוֹשְׂאִים אִישׁ מְשֻׁתָּק עַל אֲלוּנְקָה וְהֵם מְנַסִּים לְהַכְנִיסוֹ לְתוֹךְ הַבַּיִת כְּדֵי לְהַנִּיחוֹ לְפָנָיו.
<A NAME="19"> </A>
<B class="number">19</B>&nbsp;אַךְ כֵּיוָן שֶׁלֹּא מָצְאוּ דֶּרֶךְ לְהַכְנִיסוֹ בִּגְלַל הֶהָמוֹן, עָלוּ עַל הַגַּג וְהוֹרִידוּהוּ עִם הָאֲלוּנְקָה דֶּרֶךְ הָרְעָפִים לְתוֹךְ הַבַּיִת, לִפְנֵי יֵשׁוּעַ.
<A NAME="20"> </A>
<B class="number">20</B>&nbsp;כִּרְאוֹתוֹ אֶת אֱמוּנָתָם אָמַר אֵלָיו: "בֶּן אָדָם, נִסְלְחוּ לְךָ חֲטָאֶיךָ."
<A NAME="21"> </A>
<B class="number">21</B>&nbsp;הֵחֵלּוּ הַסּוֹפְרִים וְהַפְּרוּשִׁים לְהַרְהֵר וְאָמְרוּ: "מִי הוּא זֶה הַמְדַבֵּר דִּבְרֵי נְאָצָה? מִי יָכוֹל לִסְלֹחַ עַל חֲטָאִים זוּלָתִי אֱלֹהִים לְבַדּוֹ?"
<A NAME="22"> </A>
<B class="number">22</B>&nbsp;אוּלָם יֵשׁוּעַ יָדַע אֶת מַחְשְׁבוֹתֵיהֶם וְהֵשִׁיב לָהֶם: "מָה אַתֶּם מְהַרְהֲרִים בִּלְבַבְכֶם?
<A NAME="23"> </A>
<B class="number">23</B>&nbsp;מַה יּוֹתֵר קַל: לוֹמַר 'נִסְלְחוּ לְךָ חֲטָאֶיךָ', אוֹ לוֹמַר 'קוּם וְהִתְהַלֵּךְ'?
<A NAME="24"> </A>
<B class="number">24</B>&nbsp;אַךְ לְמַעַן תֵּדְעוּ כִּי לְבֶן-הָאָדָם הַסַּמְכוּת עֲלֵי אֲדָמוֹת לִסְלֹחַ עַל חֲטָאִים, הֲרֵינִי אוֹמֵר לְךָ" -- פָּנָה אֶל הַמְשֻׁתָּק -- "קוּם, קַח אֶת הָאֲלוּנְקָה וְלֵךְ לְבֵיתְךָ!"
<A NAME="25"> </A>
<B class="number">25</B>&nbsp;הוּא קָם מִיָּד לְנֶגֶד עֵינֵיהֶם, הֵרִים אֶת הָאֲלוּנְקָה וְהָלַךְ לְבֵיתוֹ כְּשֶׁהוּא מְהַלֵּל אֶת אֱלֹהִים.
<A NAME="26"> </A>
<B class="number">26</B>&nbsp;תַּדְהֵמָה אָחֲזָה אֶת כֻּלָּם, וּבְלֵב מָלֵא יִרְאָה הִלְּלוּ אֶת אֱלֹהִים וְאָמְרוּ:(<a href="../../Tenach/Yishayah/Yishayah29.htm#23">ישעיהו כט' כג'</a>) "נִפְלָאוֹת רָאִינוּ הַיּוֹם!"</p>
<a name="aee"> </a>
<h2>ישוע קורא ללוי המוכס</h2>
<h3>(<a href="../Matthew/Matthew09.htm#aic">מתי ט' 13-9</a>;&nbsp;<a href="../Mark/Mark02.htm#abc">מרקוס ב' 17-13</a>)</h3>
<p>
<A NAME="27"> </A>
<B class="number">27</B>&nbsp;בְּצֵאתוֹ אַחֲרֵי כֵן רָאָה מוֹכֵס יוֹשֵׁב בְּבֵית הַמֶּכֶס וּשְׁמוֹ לֵוִי. אָמַר לוֹ יֵשׁוּעַ: "לֵךְ אַחֲרַי".
<A NAME="28"> </A>
<B class="number">28</B>&nbsp;הוּא קָם, עָזַב אֶת הַכֹּל וְהָלַךְ אַחֲרָיו.
<A NAME="29"> </A>
<B class="number">29</B>&nbsp;בְּבֵיתוֹ עָרַךְ לֵוִי מִשְׁתֶּה גָדוֹל, וְקָהָל רַב שֶׁל מוֹכְסִים וַאֲנָשִׁים אֲחֵרִים הָיוּ מְסֻבִּים עִמָּהֶם.
<A NAME="30"> </A>
<B class="number">30</B>&nbsp;אַךְ הַפְּרוּשִׁים וְסוֹפְרֵיהֶם רָטְנוּ וְאָמְרוּ לְתַלְמִידָיו: "מַדּוּעַ אַתֶּם אוֹכְלִים וְשׁוֹתִים עִם הַמּוֹכְסִים וְהַחוֹטְאִים?"
<A NAME="31"> </A>
<B class="number">31</B>&nbsp;הֵשִׁיב לָהֶם יֵשׁוּעַ וְאָמַר: "לֹא הַבְּרִיאִים צְרִיכִים לְרוֹפֵא, אֶלָּא הַחוֹלִים.(<a href="../../Tenach/Yechezkel/Yechezkel34.htm#16">יחזקאל לד' טז'</a>)
<A NAME="32"> </A>
<B class="number">32</B>&nbsp;לֹא בָּאתִי לִקְרֹא אֶת הַצַּדִּיקִים לִתְשׁוּבָה, כִּי אִם אֶת הַחוֹטְאִים."</p>
<a name="aef"> </a>
<h2>שאלה בעניין צום</h2>
<h3>(<a href="../Matthew/Matthew09.htm#aid">מתי ט' 17-14</a>;&nbsp;<a href="../Mark/Mark02.htm#abd">מרקוס ב' 22-18</a>)</h3>
<p>
<A NAME="33"> </A>
<B class="number">33</B>&nbsp;אָמְרוּ לוֹ: "תַּלְמִידֵי יוֹחָנָן מַרְבִּים לָצוּם וּמְקַיְּמִים תְּפִלּוֹת, וְכֵן גַּם תַּלְמִידֵי הַפְּרוּשִׁים, אַךְ תַּלְמִידֶיךָ אוֹכְלִים וְשׁוֹתִים."
<A NAME="34"> </A>
<B class="number">34</B>&nbsp;הֵשִׁיב לָהֶם יֵשׁוּעַ: "וְכִי יְכוֹלִים אַתֶּם לְהָנִיעַ אֶת בְּנֵי הַחֻפָּה לָצוּם בְּעוֹד הֶחָתָן עִמָּהֶם?
<A NAME="35"> </A>
<B class="number">35</B>&nbsp;הִנֵּה יָמִים בָּאִים וְהֶחָתָן יִלָּקַח מֵהֶם; בַּיָּמִים הָהֵם יָצוּמוּ."
<A NAME="36"> </A>
<B class="number">36</B>&nbsp;גַּם מָשָׁל סִפֵּר לָהֶם: "אֵין אִישׁ קוֹרֵעַ פִּסַּת בַּד מִבֶּגֶד חָדָשׁ וְתוֹפֵר אוֹתָהּ עַל בֶּגֶד יָשָׁן; אִם יַעֲשֶׂה כֵן, יִקְרַע אֶת הֶחָדָשׁ וְגַם פִּסַּת הַבַּד שֶׁנִּלְקְחָה מִן הֶחָדָשׁ לֹא תִּשְׁתַּלֵּב בַּיָּשָׁן.
<A NAME="37"> </A>
<B class="number">37</B>&nbsp;וְאֵין אִישׁ שָׂם יַיִן חָדָשׁ בְּנֹאדוֹת יְשָׁנִים; אִם יַעֲשֶׂה כֵן, יִבְקַע הַיַּיִן הֶחָדָשׁ אֶת הַנֹּאדוֹת וְיִשָּׁפֵךְ, וְהַנֹּאדוֹת לֹא יִצְלְחוּ עוֹד.
<A NAME="38"> </A>
<B class="number">38</B>&nbsp;כִּי יַיִן חָדָשׁ יֵשׁ לָצֶקֶת לְנֹאדוֹת חֲדָשִׁים וּשְׁנֵיהֶם יִשָּׁמְרוּ.
<A NAME="39"> </A>
<B class="number">39</B>&nbsp;וּמִי שֶׁשָּׁתָה יַיִן יָשָׁן אֵינוֹ רוֹצֶה בֶּחָדָשׁ שֶׁכֵּן יֹאמַר 'הַיָּשָׁן טוֹב יוֹתֵר'."
</p>
<a href="Luke06.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>