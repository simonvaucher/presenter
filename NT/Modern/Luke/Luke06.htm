<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Luke06</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Luke05.htm">לפרק הקודם</a>
<a name="afa"> </a>
<h1>הבשורה על-פי לוקס<br>
פרק ו</h1>
<a name="afb"> </a>
<h2>בן-האדם הוא אדון השבת</h2>
<h3>(<a href="../Matthew/Matthew12.htm#alb">מתי יב' 8-1</a>;&nbsp;<a href="../Mark/Mark02.htm#abe">מרקוס ב' 28-23</a>)</h3>
<p>
<A NAME="1"> </A>
<B class="number">1</B>&nbsp;בַּשַּׁבָּת הַשְּׁנִיָּה לִסְפִירַת הָעֹמֶר בְּעָבְרוֹ בִּשְׂדוֹת קָמָה קָטְפוּ תַּלְמִידָיו שִׁבֳּלִים וּלְאַחַר שֶׁמָּלְלוּ אוֹתָן בִּידֵיהֶם אָכְלוּ.
<A NAME="2"> </A>
<B class="number">2</B>&nbsp;אָמְרוּ אֲחָדִים מִן הַפְּרוּשִׁים: "מַדּוּעַ אַתֶּם עוֹשִׂים מַה שֶּׁאָסוּר בְּשַׁבָּת?"
<A NAME="3"> </A>
<B class="number">3</B>&nbsp;הֵשִׁיב לָהֶם יֵשׁוּעַ וְאָמַר: "הַאִם לֹא קְרָאתֶם מַה שֶּׁעָשָׂה דָוִד כַּאֲשֶׁר רָעַב הוּא וְהָאֲנָשִׁים אֲשֶׁר אִתּוֹ?
<A NAME="4"> </A>
<B class="number">4</B>&nbsp;הֲרֵי נִכְנַס אֶל בֵּית הָאֱלֹהִים וְלָקַח אֶת לֶחֶם הַפָּנִים, שֶׁאֵינוֹ מֻתָּר לַאֲכִילָה אֶלָּא לַכֹּהֲנִים בִּלְבַד, אָכַל וְגַם נָתַן לַאֲנָשָׁיו."(<a href="../../Tenach/ShemuelA/ShemuelA21.htm#2">שמואל א', כא' ב'-ז'</a>)
<A NAME="5"> </A>
<B class="number">5</B>&nbsp;הוֹסִיף וְאָמַר לָהֶם: "בֶּן-הָאָדָם הוּא אֲדוֹן הַשַּׁבָּת."</p>
<a name="afc"> </a>
<h2>ריפוי בעל היד היבשה</h2>
<h3>(<a href="../Matthew/Matthew12.htm#alc">מתי יב' 14-9</a>;&nbsp;<a href="../Mark/Mark03.htm#acb">מרקוס ג' 6-1</a>)</h3>
<p>
<A NAME="6"> </A>
<B class="number">6</B>&nbsp;בְּשַׁבָּת אַחֶרֶת נִכְנַס לְבֵית הַכְּנֶסֶת וְהֵחֵל לְלַמֵּד, וְשָׁם הָיָה אִישׁ אֲשֶׁר יָדוֹ הַיְמָנִית יְבֵשָׁה.
<A NAME="7"> </A>
<B class="number">7</B>&nbsp;הַסּוֹפְרִים וְהַפְּרוּשִׁים הִתְבּוֹנְנוּ בּוֹ לִרְאוֹת אִם יְרַפֵּא בְּשַׁבָּת, כְּדֵי לִמְצֹא עִלָּה לְהַאֲשִׁים אוֹתוֹ.
<A NAME="8"> </A>
<B class="number">8</B>&nbsp;אַךְ הוּא יָדַע אֶת הִרְהוּרֵי לִבָּם וְאָמַר אֶל הָאִישׁ אֲשֶׁר יָדוֹ יְבֵשָׁה: "קוּם וַעֲמֹד בָּאֶמְצַע!" הַלָּה קָם וְעָמַד.
<A NAME="9"> </A>
<B class="number">9</B>&nbsp;אָמַר לָהֶם יֵשׁוּעַ: "אֶשְׁאַל אֶתְכֶם דָּבָר. הַאִם מֻתָּר לְהֵיטִיב בְּשַׁבָּת אוֹ לַעֲשׂוֹת רָעָה, לְהַצִּיל נֶפֶשׁ אוֹ לְקַפְּחָהּ?"
<A NAME="10"> </A>
<B class="number">10</B>&nbsp;הִבִּיט סָבִיב אֶל כֻּלָּם וְאָמַר לָאִישׁ: "הוֹשֵׁט אֶת יָדְךָ!" הוּא עָשָׂה כָּךְ וְיָדוֹ שָׁבָה לְאֵיתָנָהּ.(<a href="../../Tenach/MelachimA/MelachimA13.htm#6">מלכים א', יג' ו'</a>)
<A NAME="11"> </A>
<B class="number">11</B>&nbsp;אוּלָם הֵם נִתְמַלְּאוּ חֵמָה וְהִתְיָעֲצוּ בֵּינֵיהֶם מַה לַּעֲשׂוֹת לְיֵשׁוּעַ.</p>
<a name="afd"> </a>
<h2>בחירת שנים-עשר השליחים</h2>
<h3>(<a href="../Matthew/Matthew10.htm#ajb">מתי י' 4-1</a>;&nbsp;<a href="../Mark/Mark03.htm#acd">מרקוס ג' 19-13</a>)</h3>
<p>
<A NAME="12"> </A>
<B class="number">12</B>&nbsp;בְּאוֹתָם יָמִים יָצָא אֶל הָהָר לְהִתְפַּלֵל. לַיְלָה שָׁלֵם הִתְמִיד בִּתְפִלָּה לֵאלֹהִים,(<a href="../../Tenach/Tehillim/Tehillima9.htm#4">תהילים קט' ד'</a>)
<A NAME="13"> </A>
<B class="number">13</B>&nbsp;וְעִם אוֹר הַבֹּקֶר קָרָא אֵלָיו אֶת תַּלְמִידָיו וּבָחַר מֵהֶם שְׁנֵים-עָשָׂר בְּכַנּוֹתוֹ אוֹתָם שְׁלִיחִים:
<A NAME="14"> </A>
<B class="number">14</B>&nbsp;אֶת שִׁמְעוֹן, אֲשֶׁר גַּם קָרָא לוֹ כֵּיפָא, וְאֶת אַנְדְּרֵי אָחִיו, אֶת יַעֲקֹב וְאֶת יוֹחָנָן, אֶת פִילִיפּוֹס וְאֶת בַּר תַּלְמַי,
<A NAME="15"> </A>
<B class="number">15</B>&nbsp;אֶת מַתַּי וְאֶת תֹּאמָא, אֶת יַעֲקֹב בֶּן חַלְפַי וְאֶת שִׁמְעוֹן הַמְּכֻנֶּה הַקַּנַּאי,
<A NAME="16"> </A>
<B class="number">16</B>&nbsp;אֶת יְהוּדָה בֶּן יַעֲקֹב וְאֶת יְהוּדָה אִישׁ קְרִיּוֹת אֲשֶׁר נִהְיָה לְמַסְגִּירוֹ.</p>
<a name="afe"> </a>
<h2>ישוע משרת את ההמונים</h2>
<h3>(<a href="../Matthew/Matthew04.htm#ade">מתי ד' 25-23</a>)</h3>
<p>
<A NAME="17"> </A>
<B class="number">17</B>&nbsp;הוּא יָרַד אִתָּם וְעָמַד בְּמִישׁוֹר בְּקֶרֶב קָהָל גָּדוֹל מִתַּלְמִידָיו וְעַם רַב מִכָּל יְהוּדָה וִירוּשָׁלַיִם וּמֵחוֹף צוֹר וְצִידוֹן, אֲשֶׁר בָּאוּ לִשְׁמֹעַ וּלְהֵרָפֵא מֵחָלְיֵיהֶם.
<A NAME="18"> </A>
<B class="number">18</B>&nbsp;וְהָאֲנָשִׁים שֶׁהָיוּ מְעֻנִּים עַל-יְדֵי רוּחוֹת טְמֵאוֹת נִרְפְּאוּ גַּם הֵם.
<A NAME="19"> </A>
<B class="number">19</B>&nbsp;כָּל הֶהָמוֹן בִּקְשׁוּ לָגַעַת בּוֹ, כִּי גְּבוּרָה יָצְאָה מִמֶּנּוּ וְרִפְּאָה אֶת הַכֹּל.</p>
<a name="aff"> </a>
<h2>אושר לעומת אבל</h2>
<h3>(<a href="../Matthew/Matthew05.htm#aec">מתי ה' 12-3</a>)</h3>
<p>
<A NAME="20"> </A>
<B class="number">20</B>&nbsp;נָשָׂא אֶת עֵינָיו אֶל תַּלְמִידָיו וְאָמַר: "אַשְׁרֵיכֶם הָעֲנִיִּים, כִּי לָכֶם מַלְכוּת הָאֱלֹהִים.
<A NAME="21"> </A>
<B class="number">21</B>&nbsp;אַשְׁרֵיכֶם הָרְעֵבִים כָּעֵת, כִּי אַתֶּם תִּשְׂבָּעוּ. אַשְׁרֵיכֶם הַבּוֹכִים כָּעֵת, כִּי אַתֶּם תִּשְׂחָקוּ.(<a href="../../Tenach/Tehillim/Tehillimc6.htm#5">תהילים קכו' ה'-ו'</a>)
<A NAME="22"> </A>
<B class="number">22</B>&nbsp;אַשְׁרֵיכֶם אִם בְּנֵי אָדָם יִשְׂנְאוּ אֶתְכֶם וִינַדּוּ וִיחָרְפוּ אֶתְכֶם וְיוֹצִיאוּ שֵׁם רַע עֲלֵיכֶם בִּגְלַל בֶּן-הָאָדָם.(<a href="../../Tenach/Yishayah/Yishayah66.htm#5">ישעיהו סו' ה'</a>)
<A NAME="23"> </A>
<B class="number">23</B>&nbsp;שִׂמְחוּ בַּיּוֹם הַהוּא וְרִקְדוּ, כִּי הִנֵּה שְׂכַרְכֶם רַב בַּשָּׁמַיִם; הֲרֵי כַּדָּבָר הַזֶּה עָשׂוּ אֲבוֹתֵיהֶם לַנְּבִיאִים.
<A NAME="24"> </A>
<B class="number">24</B>&nbsp;אַךְ אוֹי לָכֶם הָעֲשִׁירִים, כִּי כְּבָר קִבַּלְתֶּם אֶת נֶחָמַתְכֶם.
<A NAME="25"> </A>
<B class="number">25</B>&nbsp;אוֹי לָכֶם הַשְּׂבֵעִים כָּעֵת, כִּי אַתֶּם תִּרְעֲבוּ. אוֹי לָכֶם הַשּׂוֹחֲקִים כָּעֵת, כִּי אַתֶּם תִּתְאַבְּלוּ וְתִבְכּוּ.
<A NAME="26"> </A>
<B class="number">26</B>&nbsp;אוֹי לָכֶם אִם כָּל הָאֲנָשִׁים מְשַׁבְּחִים אֶתְכֶם, כִּי כֵן עָשׂוּ אֲבוֹתֵיהֶם לִנְבִיאֵי הַשֶּׁקֶר."(<a href="../../Tenach/Yirmiah/Yirmiah05.htm#31">ירמיהו ה' לא'</a>)</p>
<a name="afg"> </a>
<h2>אהבה לאויבים</h2>
<h3>(<a href="../Matthew/Matthew05.htm#aej">מתי ה' 48-38</a>,&nbsp;<a href="../Matthew/Matthew07.htm#agca">ז' 12</a>)</h3>
<p>
<A NAME="27"> </A>
<B class="number">27</B>&nbsp;"אֲבָל אֲלֵיכֶם, הַשּׁוֹמְעִים, אוֹמֵר אֲנִי: אֶהֱבוּ אֶת אוֹיְבֵיכֶם, הֵיטִיבוּ עִם שׂוֹנְאֵיכֶם.(<a href="../../Tenach/Shemot/Shemot23.htm#4">שמות כג' ד'</a>;&nbsp;<a href="../../Tenach/Mishley/Mishley25.htm#21">משלי כה' כא'</a>)
<A NAME="28"> </A>
<B class="number">28</B>&nbsp;בָּרְכוּ אֶת מְקַלְּלֵיכֶם וְהִתְפַּלְּלוּ בְּעַד הַפּוֹגְעִים בָּכֶם.
<a name="afga"> </a>
<A NAME="29"> </A>
<B class="number">29</B>&nbsp;הַמַּכֶּה אוֹתְךָ עַל הַלְּחִי, הַטֵּה לוֹ גַּם אֶת הַשְּׁנִיָּה. הַלּוֹקֵחַ אֶת מְעִילְךָ, אַל תִּמְנַע מִמֶּנּוּ גַם אֶת כֻּתָּנְתְּךָ.
<A NAME="30"> </A>
<B class="number">30</B>&nbsp;הֱיֵה נוֹתֵן לְכָל הַמְבַקֵּשׁ מִמְּךָ ; וְהַלּוֹקֵחַ אֶת אֲשֶׁר לְךָ, אַל תִּתְבַּע מִמֶּנּוּ.(<a href="../../Tenach/Devarim/Devarim15.htm#7">דברים טו' ז'-ח'</a>)
<A NAME="31"> </A>
<B class="number">31</B>&nbsp;מַה שֶּׁתִּרְצוּ שֶׁיַּעֲשׂוּ לָכֶם בְּנֵי אָדָם, כֵּן תַּעֲשׂוּ לָהֶם גַּם אַתֶּם.
<A NAME="32"> </A>
<B class="number">32</B>&nbsp;וְאִם תֹּאהֲבוּ אֶת אוֹהֲבֵיכֶם, אֵיזוֹ זְכוּת תַּעֲמֹד לָכֶם? הֲלֹא גַּם הַחוֹטְאִים אוֹהֲבִים אֶת אוֹהֲבֵיהֶם.
<A NAME="33"> </A>
<B class="number">33</B>&nbsp;אִם תֵּיטִיבוּ לַמֵּיטִיבִים עִמָּכֶם, אֵיזוֹ זְכוּת תַּעֲמֹד לָכֶם? הֲלֹא גַּם הַחוֹטְאִים עוֹשִׂים זֹאת.
<A NAME="34"> </A>
<B class="number">34</B>&nbsp;וְאִם תַּלְווּ לַאֲנָשִׁים שֶׁאַתֶּם מְקַוִּים לְקַבֵּל מֵהֶם, אֵיזוֹ זְכוּת תַּעֲמֹד לָכֶם? גַּם הַחוֹטְאִים מַלְוִים לַחוֹטְאִים כְּדֵי שֶׁיֻּחְזַר לָהֶם הָעֵרֶךְ הַשָּׁוֶה.
<A NAME="35"> </A>
<B class="number">35</B>&nbsp;אַדְּרַבָּא, אֶהֱבוּ אֶת אוֹיְבֵיכֶם וְהֵיטִיבוּ וְהַלְווּ מִבְּלִי לְצַפּוֹת לִגְמוּל, וְרַב יִהְיֶה שְׂכַרְכֶם וּבְנֵי עֶלְיוֹן תִּהְיוּ, כִּי טוֹב הוּא גַּם לִכְפוּיֵי טוֹבָה וְגַם לָרָעִים.
<A NAME="36"> </A>
<B class="number">36</B>&nbsp;הֱיוּ רַחֲמָנִים כְּשֵׁם שֶׁאֲבִיכֶם רַחֲמָן הוּא."</p>
<a name="afh"> </a>
<h2>שפיטת הזולת</h2>
<h3>(<a href="../Matthew/Matthew07.htm#agb">מתי ז' 5-1</a>)</h3>
<p>
<A NAME="37"> </A>
<B class="number">37</B>&nbsp;"אַל תִּשְׁפְּטוּ וְלֹא תִּשָּׁפְטוּ. אַל תַּרְשִׁיעוּ וְלֹא תֻּרְשְׁעוּ. סִלְחוּ וְיִסָּלַח לָכֶם.
<A NAME="38"> </A>
<B class="number">38</B>&nbsp;תְּנוּ וְיִנָּתֵן לָכֶם; מִדָּה יָפָה, דְּחוּסָה, גְּדוּשָׁה וְשׁוֹפַעַת יִתְּנוּ בְּחֵיקְכֶם, כִּי בַּמִּדָּה שֶׁאַתֶּם מוֹדְדִים יִמָּדֵד לָכֶם."
<A NAME="39"> </A>
<B class="number">39</B>&nbsp;גַּם מָשָׁל סִפֵּר לָהֶם: "הֲיוּכַל עִוֵּר לְהַדְרִיךְ עִוֵּר? הֲלֹא שְׁנֵיהֶם יִפְּלוּ לְתוֹךְ בּוֹר?
<A NAME="40"> </A>
<B class="number">40</B>&nbsp;תַּלְמִיד אֵינֶנּוּ גָּדוֹל מִן הַמּוֹרֶה, אֲבָל כָּל מִי שֶׁהֻשְׁלַם לִמּוּדוֹ יִהְיֶה כְּמוֹרֵהוּ.
<A NAME="41"> </A>
<B class="number">41</B>&nbsp;מַדּוּעַ אַתָּה רוֹאֶה אֶת הַקֵּיסָם אֲשֶׁר בְּעֵין אָחִיךָ וְאֵינְךָ שָׂם לֵב לַקּוֹרָה אֲשֶׁר בְּעֵינְךָ שֶׁלְּךָ?
<A NAME="42"> </A>
<B class="number">42</B>&nbsp;אֵיךְ תּוּכַל לוֹמַר לְאָחִיךָ: 'אָחִי, הַנַּח לִי לְהוֹצִיא אֶת הַקֵּיסָם אֲשֶׁר בְּעֵינְךָ', כְּשֶׁאַתָּה בְּעַצְמְךָ אֵינְךָ רוֹאֶה אֶת הַקּוֹרָה אֲשֶׁר בְּעֵינְךָ? צָבוּעַ! רֵאשִׁית, טֹל קוֹרָה מֵעֵינְךָ; אַחַר כָּךְ תֵּיטִיב לִרְאוֹת אֶת הַקֵּיסָם אֲשֶׁר בְּעֵין אָחִיךָ וְתוּכַל לְהוֹצִיאוֹ."</p>
<a name="afi"> </a>
<h2>העץ ופריו</h2>
<h3>(<a href="../Matthew/Matthew07.htm#17">מתי ז' 20-17</a>;&nbsp;<a href="../Matthew/Matthew12.htm#ale">מתי יב' 35-34</a>)</h3>
<p>
<A NAME="43"> </A>
<B class="number">43</B>&nbsp;"עֵץ טוֹב אֵינֶנּוּ עוֹשֶׂה פְּרִי מֻשְׁחָת וְעֵץ מֻשְׁחָת אֵינֶנּוּ עוֹשֶׂה פְּרִי טוֹב.
<A NAME="44"> </A>
<B class="number">44</B>&nbsp;כָּל עֵץ נִכָּר בְּפִרְיוֹ, שֶׁהֲרֵי לֹא מִן הַקּוֹצִים אוֹסְפִים תְּאֵנִים וְלֹא מִשִּׂיחַ קוֹצָנִי בּוֹצְרִים עֲנָבִים.
<A NAME="45"> </A>
<B class="number">45</B>&nbsp;הָאִישׁ הַטּוֹב, מֵאוֹצַר לִבּוֹ הַטּוֹב מֵפִיק אֶת הַטּוֹב, וְהָאִישׁ הָרָע, מֵאוֹצַר לִבּוֹ הָרָע מֵפִיק אֶת הָרָע; כִּי מִתּוֹךְ הַשּׁוֹפֵעַ בַּלֵב מְדַבֵּר פִּיו."</p>
<a name="afj"> </a>
<h2>יסוד איתן ויסוד רעוע</h2>
<h3>(<a href="../Matthew/Matthew07.htm#agg">מתי ז' 27-24</a>)</h3>
<p>
<A NAME="46"> </A>
<B class="number">46</B>&nbsp;"וְלָמָּה אַתֶּם קוֹרְאִים לִי 'אֲדוֹנִי, אֲדוֹנִי', וְאֵינְכֶם עוֹשִׂים אֶת אֲשֶׁר אֲנִי אוֹמֵר?
<A NAME="47"> </A>
<B class="number">47</B>&nbsp;כָּל הַבָּא אֵלַי וְשׁוֹמֵעַ אֶת דְּבָרַי וְעוֹשֶׂה אוֹתָם, אַגִּיד לָכֶם לְמִי הוּא דּוֹמֶה:
<A NAME="48"> </A>
<B class="number">48</B>&nbsp;דּוֹמֶה הוּא לְאִישׁ בּוֹנֶה בַּיִת, אֲשֶׁר הֶעֱמִיק לַחְפֹּר וְהִנִּיחַ אֶת יְסוֹדוֹ עַל הַסֶּלַע; כַּאֲשֶׁר בָּא שִׁטָּפוֹן הִכָּה הַזֶּרֶם בַּבַּיִת הַהוּא, אַךְ לֹא הָיָה יָכוֹל לְמוֹטְטוֹ מִשּׁוּם שֶׁנִּבְנָה הֵיטֵב.(<a href="../../Tenach/Mishley/Mishley10.htm#25">משלי י' כה'</a>)
<A NAME="49"> </A>
<B class="number">49</B>&nbsp;אֲבָל הַשּׁוֹמֵעַ וְאֵינוֹ עוֹשֶׂה דּוֹמֶה לְאִישׁ אֲשֶׁר בָּנָה בַּיִת עַל הַקַּרְקַע בְּלִי יְסוֹד; כַּאֲשֶׁר הַזֶּרֶם נָגַח בּוֹ הִתְמוֹטֵט מִיָּד וְגָדוֹל הָיָה חֻרְבַּן הַבַּיִת הַהוּא."(<a href="../../Tenach/Yechezkel/Yechezkel13.htm#11">יחזקאל יג' יא'-יג'</a>)</p>
<a href="Luke07.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>