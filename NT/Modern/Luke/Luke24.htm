<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Luke24</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Luke23.htm">לפרק הקודם</a>
<a name="axa"> </a>
<h1>הבשורה על-פי לוקס<br>
פרק כד</h1>
<a name="axb"> </a>
<h2>תחיית ישוע</h2>
<h3>(<a href="../Matthew/Matthew28.htm#bbb">מתי כח' 10-1</a>;&nbsp;<a href="../Mark/Mark16.htm#apb">מרקוס טז' 8-1</a>;&nbsp;<a href="../John/John20.htm#atb">יוחנן כ' 10-1</a>)</h3>
<p>
<A NAME="1"> </A>
<B class="number">1</B>&nbsp;בָּרִאשׁוֹן בַּשָּׁבוּעַ, לִפְנֵי עֲלוֹת הַשַּׁחַר, נָשְׂאוּ אֶת הַבְּשָׂמִים אֲשֶׁר הֵכִינוּ וּבָאוּ אֶל הַקֶּבֶר.
<A NAME="2"> </A>
<B class="number">2</B>&nbsp;הֵן רָאוּ שֶׁהָאֶבֶן כְּבָר נָגֹלָּה מִן הַקֶּבֶר
<A NAME="3"> </A>
<B class="number">3</B>&nbsp;וְנִכְנְסוּ לְתוֹכוֹ, אַךְ לֹא מָצְאוּ אֶת גּוּפַת הָאָדוֹן יֵשׁוּעַ.
<A NAME="4"> </A>
<B class="number">4</B>&nbsp;עוֹדָן נְבוֹכוֹת עַל הַדָּבָר הַזֶּה וְהִנֵּה שְׁנֵי אֲנָשִׁים בִּבְגָדִים מַבְרִיקִים נִצְּבוּ עַל-יָדָן.
<A NAME="5"> </A>
<B class="number">5</B>&nbsp;הֵן נִתְמַלְּאוּ פַּחַד וְהִרְכִּינוּ פְּנֵיהֶן אַרְצָה. "לָמָּה אַתֶּן מְחַפְּשׂוֹת אֶת הַחַי בֵּין הַמֵּתִים?" שָׁאֲלוּ הַשְּׁנַיִם.
<A NAME="6"> </A>
<B class="number">6</B>&nbsp;"הוּא אֵינֶנּוּ פֹּה, הוּא קָם לִתְחִיָּה. זְכֹרְנָה מַה שֶּׁאָמַר לָכֶן עוֹד בִּהְיוֹתוֹ בַּגָּלִיל.
<A NAME="7"> </A>
<B class="number">7</B>&nbsp;הוּא אָמַר כִּי 'בֶּן-הָאָדָם צָרִיךְ לְהִמָּסֵר לִידֵי אֲנָשִׁים חוֹטְאִים וּלְהִצָּלֵב, וּבַיּוֹם הַשְּׁלִישִׁי לָקוּם'."
<A NAME="8"> </A>
<B class="number">8</B>&nbsp;וְאָמְנָם הֵן נִזְכְּרוּ בִּדְבָרָיו.
<A NAME="9"> </A>
<B class="number">9</B>&nbsp;לְאַחַר מִכֵּן חָזְרוּ מִן הַקֶּבֶר וְסִפְּרוּ אֶת כָּל הַדְּבָרִים הָאֵלֶּה לָאַחַד-עָשָׂר וּלְכָל הַשְּׁאָר.
<A NAME="10"> </A>
<B class="number">10</B>&nbsp;הַנָּשִׁים שֶׁסִּפְּרוּ זֹאת לַשְּׁלִיחִים הָיוּ מִרְיָם הַמַּגְדָּלִית, יוֹחָנָה, <span class="x" onmousemove="Show('perush','מרים אם יעקב -- במקור, &quot;מרים של יעקב&quot;. רוב התרגומים גורסים &quot;מרים אם יעקב&quot;.' ,event);" onmouseout="Hide();">מִרְיָם אֵם יַעֲקֹב</span>, וַאֲחֵרוֹת שֶׁהָיוּ אִתָּן,
<A NAME="11"> </A>
<B class="number">11</B>&nbsp;אֶלָּא שֶׁדִּבְרֵיהֶן נִרְאוּ בְּעֵינֵיהֶם כְּדִבְרֵי הֶבֶל וְלֹא הֶאֱמִינוּ לָהֶן.
<A NAME="12"> </A>
<B class="number">12</B>&nbsp;אוּלָם כֵּיפָא קָם וְרָץ אֶל הַקֶּבֶר. כְּשֶׁהִתְכּוֹפֵף רָאָה אֶת הַתַּכְרִיכִים לְבַדָּם, וְחָזַר הַבַּיְתָה תָּמֵהַּ עַל מַה שֶּׁקָּרָה.</p>
<a name="axc"> </a>
<h2>ישוע בדרך לעמאוס</h2>
<h3>(<a href="../Mark/Mark16.htm#apca">מרקוס טז' 13-12</a>)</h3>
<p>
<A NAME="13"> </A>
<B class="number">13</B>&nbsp;אוֹתוֹ יוֹם הָיוּ שְׁנַיִם מֵהֶם הוֹלְכִים אֶל הַכְּפָר הַנִּקְרָא עַמָּאוּס, שֶׁמֶּרְחָקוֹ מִירוּשָׁלַיִם כְּשִׁבְעָה מִילִין,
<A NAME="14"> </A>
<B class="number">14</B>&nbsp;וּמְשׂוֹחֲחִים בֵּינֵיהֶם עַל כָּל מַה שֶּׁקָּרָה.
<A NAME="15"> </A>
<B class="number">15</B>&nbsp;וְהִנֵּה בְּשָׁעָה שֶׁשּׂוֹחֲחוּ וְהִתְוַכְּחוּ הִתְקָרֵב יֵשׁוּעַ עַצְמוֹ וְהָלַךְ עִמָּהֶם,
<A NAME="16"> </A>
<B class="number">16</B>&nbsp;אֶלָּא שֶׁעֵינֵיהֶם הָיוּ אֲחוּזוֹת וְלֹא הִכִּירוּהוּ.
<A NAME="17"> </A>
<B class="number">17</B>&nbsp;אָמַר לָהֶם: "מָה הַדְּבָרִים הָאֵלֶּה שֶׁאַתֶּם מִתְדַּיְּנִים בָּהֶם בַּדֶּרֶךְ?" הַשְּׁנַיִם נֶעֶצְרוּ וְעֶצֶב נָסוּךְ עַל פְּנֵיהֶם.
<A NAME="18"> </A>
<B class="number">18</B>&nbsp;אֶחָד מֵהֶם, קְלִיוֹפָס שְׁמוֹ, הֵשִׁיב וְאָמַר אֵלָיו: "הַאִם אַתָּה רַק אוֹרֵחַ בִּירוּשָׁלַיִם וְאֵינְךָ יוֹדֵעַ מַה נַּעֲשָׂה בְּתוֹכָהּ בְּיָמִים אֵלֶּה?"
<A NAME="19"> </A>
<B class="number">19</B>&nbsp;שָׁאַל אוֹתָם: "וּמָה הַדָּבָר?" אָמְרוּ לוֹ: "מַה שֶּׁקָּרָה לְיֵשׁוּעַ מִנָּצְרַת שֶׁהָיָה אִישׁ נָבִיא, גִּבּוֹר בְּמַעַשׂ וּבְאֹמֶר לִפְנֵי אֱלֹהִים וְלִפְנֵי כָּל הָעָם.
<A NAME="20"> </A>
<B class="number">20</B>&nbsp;כֹּהֲנֵינוּ הַגְּדוֹלִים וּמַנְהִיגֵינוּ הִסְגִּירוּהוּ לְמִשְׁפַּט מָוֶת וְצָלְבוּ אוֹתוֹ,
<A NAME="21"> </A>
<B class="number">21</B>&nbsp;וַאֲנַחְנוּ קִוִּינוּ כִּי הוּא זֶה אֲשֶׁר עָתִיד לִגְאֹל אֶת יִשְׂרָאֵל. אֲבָל נוֹסָף עַל כָּל זֹאת, כָּעֵת הַיּוֹם הַשְּׁלִישִׁי מֵאָז קָרוּ הַדְּבָרִים הָאֵלֶּה.
<A NAME="22"> </A>
<B class="number">22</B>&nbsp;וּמַה גַּם שֶׁכַּמָּה נָשִׁים מִקִּרְבֵּנוּ הִדְהִימוּ אוֹתָנוּ: בַּבֹּקֶר הַשְׁכֵּם הָיוּ בַּקֶּבֶר
<A NAME="23"> </A>
<B class="number">23</B>&nbsp;וְלֹא מָצְאוּ אֶת גּוּפָתוֹ, וּבָאוּ וְסִפְּרוּ שֶׁאַף רָאוּ בְּחִזָּיוֹן מַלְאָכִים אֲשֶׁר אָמְרוּ כִּי הוּא חַי.
<A NAME="24"> </A>
<B class="number">24</B>&nbsp;אֲחָדִים מֵאִתָּנוּ הָלְכוּ אֶל הַקֶּבֶר וּמְצָאוּהוּ בְּדִיּוּק כְּפִי שֶׁהַנָּשִׁים סִפְּרוּ, אַךְ אוֹתוֹ לֹא רָאוּ."
<A NAME="25"> </A>
<B class="number">25</B>&nbsp;הֵשִׁיב וְאָמַר לָהֶם: "הוֹי חַסְרֵי דַעַת וְכִבְדֵי לֵב מֵהַאֲמִין בְּכָל אֲשֶׁר דִּבְּרוּ הַנְּבִיאִים!(<a href="../../Tenach/Tehillim/Tehillim40.htm#8">תהילים מ' ח'</a>)
<A NAME="26"> </A>
<B class="number">26</B>&nbsp;הֲרֵי עַל הַמָּשִׁיחַ הָיָה לִסְבֹּל אֶת כָּל זֹאת וּלְהִכָּנֵס אֶל תִּפְאֶרֶת כְּבוֹדוֹ!"
<A NAME="27"> </A>
<B class="number">27</B>&nbsp;הוּא הֵחֵל מִמֹּשֶׁה וּמִכָּל הַנְּבִיאִים וּבֵאֵר לָהֶם אֶת הַדְּבָרִים הַמְכֻוָּנִים אֵלָיו בְּכָל הַכְּתוּבִים.
<A NAME="28"> </A>
<B class="number">28</B>&nbsp;כַּאֲשֶׁר הִתְקָרְבוּ אֶל הַכְּפָר שֶׁהָיָה מְגַמַּת פְּנֵיהֶם הוּא הֶעֱמִיד פָּנִים כְּהוֹלֵךְ לוֹ לְדַרְכּוֹ.
<A NAME="29"> </A>
<B class="number">29</B>&nbsp;אַךְ הֵם הִפְצִירוּ בּוֹ בְּאָמְרָם: "הִשָּׁאֵר אִתָּנוּ, כִּי הָעֶרֶב קָרֵב וּכְבָר פָּנָה הַיּוֹם." לְפִיכָךְ נִכְנַס וְנִשְׁאַר אִתָּם.
<A NAME="30"> </A>
<B class="number">30</B>&nbsp;כַּאֲשֶׁר הֵסֵב עִמָּהֶם לָקַח אֶת הַלֶּחֶם, בֵּרֵךְ וּבָצַע אוֹתוֹ וְנָתַן לָהֶם.
<A NAME="31"> </A>
<B class="number">31</B>&nbsp;אָז נִפְקְחוּ עֵינֵיהֶם וְהִכִּירוּהוּ, וְהוּא נֶעְלַם מֵהֶם.
<A NAME="32"> </A>
<B class="number">32</B>&nbsp;אָמְרוּ זֶה לָזֶה: "הֲרֵי לִבֵּנוּ הָיָה בּוֹעֵר בְּקִרְבֵּנוּ כְּשֶׁדִּבֵּר אֵלֵינוּ בַּדֶּרֶךְ וּפָתַר לָנוּ אֶת הַכְּתוּבִים!"
<A NAME="33"> </A>
<B class="number">33</B>&nbsp;אוֹתָהּ שָׁעָה קָמוּ וְחָזְרוּ לִירוּשָׁלַיִם. הֵם מָצְאוּ אֶת הָאַחַד-עָשָׂר מְכֻנָּסִים עִם חַבְרֵיהֶם,
<A NAME="34"> </A>
<B class="number">34</B>&nbsp;וְהַכֹּל אוֹמְרִים כִּי הָאָדוֹן אָכֵן קָם וְנִרְאָה אֶל שִׁמְעוֹן.
<A NAME="35"> </A>
<B class="number">35</B>&nbsp;הֵם סִפְּרוּ מַה שֶּׁקָּרָה בַּדֶּרֶךְ וְכִי הִכִּירוּהוּ כַּאֲשֶׁר בָּצַע אֶת הַלֶּחֶם.</p>
<a name="axd"> </a>
<h2>התגלותו לתלמידים</h2>
<h3>(<a href="../Matthew/Matthew28.htm#bbc">מתי כח' 20-16</a>;&nbsp;<a href="../Mark/Mark16.htm#apcb">מרקוס טז 18-14</a>;&nbsp;<a href="../John/John20.htm#atd">יוחנן כ' 23-19</a>;&nbsp;<a href="../Acts/Acts01.htm#aaba">מעשי השליחים א' 8-6</a>)</h3>
<p>
<A NAME="36"> </A>
<B class="number">36</B>&nbsp;עוֹדָם מְדַבְּרִים כָּזֹאת וְהוּא עָמַד בְּתוֹכָם. אָמַר לָהֶם: "שָׁלוֹם לָכֶם",
<A NAME="37"> </A>
<B class="number">37</B>&nbsp;אַךְ הֵם נִבְהֲלוּ וְנִתְמַלְּאוּ פַּחַד, וְחָשְׁבוּ כִּי רוּחַ הֵם רוֹאִים.
<A NAME="38"> </A>
<B class="number">38</B>&nbsp;אָמַר לָהֶם: "מַדּוּעַ נֶחֱרַדְתֶּם וּמַדּוּעַ עוֹלִים סְפֵקוֹת בִּלְבַבְכֶם?
<A NAME="39"> </A>
<B class="number">39</B>&nbsp;רְאוּ אֶת יָדַי וְאֶת רַגְלַי -- שֶׁאֲנִי הוּא. מַשְּׁשׁוּנִי וּרְאוּ; הֲרֵי לְרוּחַ אֵין בָּשָׂר וַעֲצָמוֹת כְּמוֹ שֶׁאַתֶּם רוֹאִים בִּי."
<A NAME="40"> </A>
<B class="number">40</B>&nbsp;וּבְאָמְרוֹ זֹאת הֶרְאָה לָהֶם אֶת יָדָיו וְאֶת רַגְלָיו.
<A NAME="41"> </A>
<B class="number">41</B>&nbsp;מֵאַחַר שֶׁעוֹד לֹא הֶאֱמִינוּ מֵרֹב שִׂמְחָה וְהָיוּ מְלֵאֵי פְּלִיאָה, אָמַר לָהֶם: "הַאִם יֵשׁ לָכֶם פֹּה אֵיזֶה אֹכֶל?"
<A NAME="42"> </A>
<B class="number">42</B>&nbsp;הֵם נָתְנוּ לוֹ חֲתִיכַת דָּג צָלוּי,
<A NAME="43"> </A>
<B class="number">43</B>&nbsp;וְהוּא לָקַח וְאָכַל לְעֵינֵיהֶם.
<A NAME="44"> </A>
<B class="number">44</B>&nbsp;הוֹסִיף וְאָמַר לָהֶם: "אֵלֶּה דְּבָרַי אֲשֶׁר דִּבַּרְתִּי אֲלֵיכֶם בְּעוֹד שֶׁהָיִיתִי עִמָּכֶם: צָרִיךְ שֶׁיִּתְקַיֵּם כָּל הַכָּתוּב עָלַי בְּתוֹרַת מֹשֶׁה וּבַנְּבִיאִים וּבַתְּהִלִּים."(<span class="x" onmousemove="Show('perush','הנ&quot;ל פסוק 25' ,event);" onmouseout="Hide();">***</span>)
<A NAME="45"> </A>
<B class="number">45</B>&nbsp;אָז פָּתַח אֶת לְבָבָם לְהָבִין אֶת הַכְּתוּבִים
<A NAME="46"> </A>
<B class="number">46</B>&nbsp;וְאָמַר לָהֶם: "כָּךְ כָּתוּב, שֶׁהַמָּשִׁיחַ יִסְבֹּל וְיָקוּם מִן הַמֵּתִים בַּיּוֹם הַשְּׁלִישִׁי,(<a href="../../Tenach/Hoshea/Hoshea06.htm#2">הושע ו' ב'</a>)
<A NAME="47"> </A>
<B class="number">47</B>&nbsp;וּבִשְׁמוֹ תֻּכְרַז תְּשׁוּבָה וּסְלִיחַת חֲטָאִים לְכָל הַגּוֹיִים הָחֵל מִירוּשָׁלַיִם.(<a href="../../Tenach/Yishayah/Yishayah49.htm#6">ישעיהו מט' ו'</a>)
<A NAME="48"> </A>
<B class="number">48</B>&nbsp;אַתֶּם עֵדִים לַדְּבָרִים הָאֵלֶּה.
<A NAME="49"> </A>
<B class="number">49</B>&nbsp;הִנְנִי שׁוֹלֵחַ לָכֶם אֶת אֲשֶׁר הִבְטִיחַ אָבִי, וְאַתֶּם שְׁבוּ בָּעִיר עַד שֶׁתִּלְבְּשׁוּ עֹז מִמָּרוֹם."</p>
<a name="axe"> </a>
<h2>ישוע המשיח עולה השמימה</h2>
<h3>(<a href="../Mark/Mark16.htm#apcc">מרקוס טז' 20-19</a>;&nbsp;<a href="../Acts/Acts01.htm#aabb">מעשי השליחים א' 11-9</a>)</h3>
<p>
<A NAME="50"> </A>
<B class="number">50</B>&nbsp;הוּא הוֹצִיא אוֹתָם עַד בֵּית עַנְיָה, נָשָׂא אֶת יָדָיו וּבֵרְכָם.
<A NAME="51"> </A>
<B class="number">51</B>&nbsp;בְּשָׁעָה שֶׁבֵּרֵךְ אוֹתָם נִפְרַד מֵהֶם וְנִשָּׂא הַשָּׁמַיְמָה.
<A NAME="52"> </A>
<B class="number">52</B>&nbsp;הֵם הִשְׁתַּחֲווּ לוֹ וְחָזְרוּ לִירוּשָׁלַיִם בְּשִׂמְחָה גְּדוֹלָה,
<A NAME="53"> </A>
<B class="number">53</B>&nbsp;וְהִתְמִידוּ לִהְיוֹת בַּמִּקְדָּשׁ כְּשֶׁהֵם מְבָרְכִים אֶת הָאֱלֹהִים.</p>
<a href="../main/John0.htm" target="text">לבשורה על-פי יוחנן</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>