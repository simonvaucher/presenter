<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Luke11</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Luke10.htm">לפרק הקודם</a>
<a name="aka"> </a>
<h1>הבשורה על-פי לוקס<br>
פרק יא</h1>
<a name="akb"> </a>
<h2>כיצד להתפלל</h2>
<h3>(<a href="../Matthew/Matthew06.htm#afc">מתי ו' 15-5</a>,&nbsp;<a href="../Matthew/Matthew07.htm#agc">ז' 11-7</a>)</h3>
<p>
<A NAME="1"> </A>
<B class="number">1</B>&nbsp;הוּא הָיָה בְּאֵיזֶה מָקוֹם וְהִתְפַּלֵּל. כְּשֶׁסִּיֵּם אָמַר לוֹ אֶחָד מִתַּלְמִידָיו: "אֲדוֹנִי, לַמְּדֵנוּ לְהִתְפַּלֵּל, כְּשֵׁם שֶׁגַּם יוֹחָנָן לִמֵּד אֶת תַּלְמִידָיו."
<a name="akba"> </a>
<A NAME="2"> </A>
<B class="number">2</B>&nbsp;אָמַר לָהֶם יֵשׁוּעַ: "כַּאֲשֶׁר אַתֶּם מִתְפַּלְּלִים אִמְרוּ: אָבִינוּ, יִתְקַדֵּשׁ שִׁמְךָ,(<a href="../../Tenach/Yechezkel/Yechezkel36.htm#23">יחזקאל לו' כג'</a>) תָּבוֹא מַלְכוּתְךָ.(<a href="../../Tenach/Yishayah/Yishayah52.htm#7">ישעיהו נב' ז'</a>)
<A NAME="3"> </A>
<B class="number">3</B>&nbsp;אֶת לֶחֶם חֻקֵּנוּ תֵּן לָנוּ יוֹם יוֹם;(<a href="../../Tenach/Mishley/Mishley30.htm#8">משלי ל' ח'</a>)
<A NAME="4"> </A>
<B class="number">4</B>&nbsp;וּסְלַח לָנוּ עַל חֲטָאֵינוּ, כִּי גַּם אֲנַחְנוּ סוֹלְחִים לְכָל הַחוֹטְאִים לָנוּ; וְאַל תְּבִיאֵנוּ לִידֵי נִסָּיוֹן."
<A NAME="5"> </A>
<B class="number">5</B>&nbsp;הוֹסִיף וְאָמַר לָהֶם: "אִם אֶחָד מִכֶּם יֵלֵךְ אֶל יְדִידוֹ בַּחֲצוֹת הַלַּיְלָה וְיֹאמַר לוֹ, 'יְדִידִי, הַלְוֵה לִי שָׁלוֹשׁ כִּכְּרוֹת לֶחֶם,
<A NAME="6"> </A>
<B class="number">6</B>&nbsp;כִּי חֲבֵרִי הִגִּיעַ אֵלַי מִן הַדֶּרֶךְ וְאֵין לִי מַה לְּהַגִּישׁ לוֹ.'
<A NAME="7"> </A>
<B class="number">7</B>&nbsp;וְזֶה שֶׁבְּתוֹךְ הַבַּיִת יָשִׁיב וְיֹאמַר, 'אַל תַּטְרִיד אוֹתִי, הַדֶּלֶת כְּבָר נְעוּלָה וִילָדַי אִתִּי בַּמִּטָּה. אֵינֶנִּי יָכוֹל לָקוּם וְלָתֵת לְךָ' --
<A NAME="8"> </A>
<B class="number">8</B>&nbsp;אוֹמֵר אֲנִי לָכֶם, גַּם אִם לֹא יָקוּם לָתֵת לוֹ עַל הֱיוֹתוֹ יְדִידוֹ, יָקוּם בִּגְלַל הֶעַזָּתוֹ וְיִתֵּן לוֹ כְּכָל צָרְכּוֹ.
<a name="akbb"> </a>
<A NAME="9"> </A>
<B class="number">9</B>&nbsp;וַאֲנִי אוֹמֵר לָכֶם, בַּקְּשׁוּ וְיִנָּתֵן לָכֶם, חַפְּשׂוּ וְתִמְצְאוּ, דִּפְקוּ וְיִפָּתַח לָכֶם.(<a href="../../Tenach/Tehillim/Tehillim37.htm#4">תהילים לז' ד'</a>;&nbsp;<a href="../../Tenach/Yirmiah/Yirmiah29.htm#13">ירמיהו כט' יג'</a>)
<A NAME="10"> </A>
<B class="number">10</B>&nbsp;כִּי כָּל הַמְבַקֵּשׁ מְקַבֵּל, וְהַמְחַפֵּשׂ מוֹצֵא, וְהַמִּתְדַּפֵּק יִפָּתַח לוֹ.(<a href="../../Tenach/DivreiB/DivreiB33.htm#13">דברי הימים ב', לג' יג'</a>;&nbsp;<a href="../../Tenach/Ezra/Ezra08.htm#23">עזרא ח' כג'</a>)
<A NAME="11"> </A>
<B class="number">11</B>&nbsp;וּמִי מִכֶּם הָאָב שֶׁבְּנוֹ יְבַקֵּשׁ מִמֶּנּוּ דָּג וְהוּא יִתֵּן לוֹ נָחָשׁ בִּמְקוֹם דָּג?
<A NAME="12"> </A>
<B class="number">12</B>&nbsp;אוֹ אִם יְבַקֵּשׁ בֵּיצָה יִתֵּן לוֹ עַקְרָב?
<A NAME="13"> </A>
<B class="number">13</B>&nbsp;הֵן אַתֶּם הָרָעִים יוֹדְעִים לָתֵת מַתָּנוֹת טוֹבוֹת לִבְנֵיכֶם, כָּל שֶׁכֵּן הָאָב שֶׁבַּשָּׁמַיִם יִתֵּן אֶת רוּחַ הַקֹּדֶשׁ לַמְבַקְשִׁים מִמֶּנּוּ!"(<a href="../../Tenach/Yoel/Yoel03.htm#1">יואל ג' א'-ב'</a>)</p>
<a name="akc"> </a>
<h2>ישוע נגד בעל-זבול</h2>
<h3>(<a href="../Matthew/Matthew12.htm#ald">מתי יב' 30-22</a>;&nbsp;<a href="../Mark/Mark03.htm#ace">מרקוס ג' 27-20</a>)</h3>
<p>
<A NAME="14"> </A>
<B class="number">14</B>&nbsp;בְּאַחַד הַיָּמִים גֵּרֵשׁ שֵׁד שֶׁגָּרַם לְאִלְּמוּת. כַּאֲשֶׁר יָצָא הַשֵּׁד הֵחֵל הָאִלֵּם לְדַבֵּר וְהֶהָמוֹן הִשְׁתּוֹמֵם.
<A NAME="15"> </A>
<B class="number">15</B>&nbsp;אֶלָּא שֶׁכַּמָּה מֵהֶם אָמְרוּ: "בְּעֶזְרַת בַּעַל-זְבוּל שַׂר הַשֵּׁדִים הוּא מְגָרֵשׁ אֶת הַשֵּׁדִים."(<a href="../../Tenach/MelachimB/MelachimB01.htm#2">מלכים ב', א' ב'</a>)
<A NAME="16"> </A>
<B class="number">16</B>&nbsp;וַאֲחֵרִים שֶׁהִתְכַּוְּנוּ לְנַסּוֹתוֹ בִּקְשׁוּ מִמֶּנּוּ אוֹת מִן הַשָּׁמַיִם.
<A NAME="17"> </A>
<B class="number">17</B>&nbsp;אַךְ הוּא יָדַע אֶת מַחְשְׁבוֹתֵיהֶם וְאָמַר לָהֶם: "כָּל מַמְלָכָה הַמְפֻלֶּגֶת בְּתוֹךְ עַצְמָהּ -- תֵּחָרֵב, וּבַיִת עַל בַּיִת יִפֹּל בָּהּ.
<A NAME="18"> </A>
<B class="number">18</B>&nbsp;וְאִם גַּם הַשָּׂטָן הִתְפַּלֵּג בְּתוֹךְ עַצְמוֹ, כֵּיצַד תַּעֲמֹד מַמְלַכְתּוֹ? שֶׁכֵּן אוֹמְרִים אַתֶּם כִּי בְּעֶזְרַת בַּעַל-זְבוּל אֲנִי מְגָרֵשׁ אֶת הַשֵּׁדִים.
<A NAME="19"> </A>
<B class="number">19</B>&nbsp;אַךְ אִם אֲנִי מְגָרֵשׁ אֶת הַשֵּׁדִים בְּעֶזְרַת בַּעַל-זְבוּל, בְּעֶזְרַת מִי מְגָרְשִׁים אוֹתָם בְּנֵיכֶם? לָכֵן הֵם יִהְיוּ שׁוֹפְטֵיכֶם.
<A NAME="20"> </A>
<B class="number">20</B>&nbsp;וְאִם בְּאֶצְבַּע אֱלֹהִים מְגָרֵשׁ אֲנִי אֶת הַשֵּׁדִים, כִּי אָז הִגִּיעָה אֲלֵיכֶם מַלְכוּת הָאֱלֹהִים.
<A NAME="21"> </A>
<B class="number">21</B>&nbsp;כַּאֲשֶׁר הָאִישׁ הֶחָזָק הֶחָמוּשׁ הֵיטֵב שׁוֹמֵר אֶת בֵּיתוֹ שֶׁלּוֹ, הֲרֵי שָׁלוֹם לִרְכוּשׁוֹ.
<A NAME="22"> </A>
<B class="number">22</B>&nbsp;אַךְ כְּשֶׁתּוֹקֵף אוֹתוֹ אִישׁ חָזָק מִמֶּנּוּ וּמִתְגַּבֵּר עָלָיו, הוּא לוֹקֵחַ מִמֶּנּוּ אֶת נִשְׁקוֹ שֶׁבָּטַח בּוֹ וּמְחַלֵּק אֶת הַשָּׁלָל.
<A NAME="23"> </A>
<B class="number">23</B>&nbsp;מִי שֶׁאֵינֶנּוּ אִתִּי -- נֶגְדִּי הוּא, וּמִי שֶׁאֵינֶנּוּ אוֹסֵף אִתִּי -- מְפַזֵּר."</p>
<a name="akd"> </a>
<h2>שיבת הרוח הטמאה</h2>
<h3>(<a href="../Matthew/Matthew12.htm#alg">מתי יב' 45-43</a>)</h3>
<p>
<A NAME="24"> </A>
<B class="number">24</B>&nbsp;"הָרוּחַ הַטְּמֵאָה הַיּוֹצֵאת מִן הָאָדָם מְשׁוֹטֶטֶת בִּמְקוֹמוֹת צִיָּה וּמְבַקֶּשֶׁת לָהּ מָנוֹחַ, וּכְשֶׁאֵינָהּ מוֹצֵאת הִיא אוֹמֶרֶת, 'אָשׁוּבָה אֶל בֵּיתִי שֶׁיָּצָאתִי מִמֶּנּוּ'.
<A NAME="25"> </A>
<B class="number">25</B>&nbsp;הִיא בָּאָה וּמוֹצֵאת אוֹתוֹ מְטֻאטָא וּמְהֻדָּר.
<A NAME="26"> </A>
<B class="number">26</B>&nbsp;אָז הִיא הוֹלֶכֶת וְלוֹקַחַת אִתָּהּ שֶׁבַע רוּחוֹת אֲחֵרוֹת רָעוֹת מִמֶּנָּה וְכֻלָּן נִכְנָסוֹת לִשְׁכֹּן שָׁם. אָכֵן גְּרוּעָה אַחֲרִיתוֹ שֶׁל הָאִישׁ הַהוּא מֵרֵאשִׁיתוֹ."</p>
<a name="ake"> </a>
<h2>האושר האמתי</h2>
<p>
<A NAME="27"> </A>
<B class="number">27</B>&nbsp;כַּאֲשֶׁר דִּבֵּר אֶת הַדְּבָרִים הָאֵלֶּה קָרְאָה אִשָּׁה אַחַת מִן הֶהָמוֹן וְאָמְרָה לוֹ: "אַשְׁרֵי הַבֶּטֶן אֲשֶׁר נָשְׂאָה אוֹתְךָ וְאַשְׁרֵי הַשָּׁדַיִם שֶׁיָּנַקְתָּ מֵהֶם!"
<A NAME="28"> </A>
<B class="number">28</B>&nbsp;עַל כָּךְ הֵגִיב בְּאָמְרוֹ: "וְיוֹתֵר נָכוֹן, אַשְׁרֵי הַשּׁוֹמְעִים אֶת דְּבַר אֱלֹהִים וְשׁוֹמְרִים אוֹתוֹ."(<a href="../../Tenach/Tehillim/Tehillimb9.htm#1">תהילים קיט' א'-ב'</a>)</p>
<a name="akf"> </a>
<h2>הבקשה לראות אות</h2>
<h3>(<a href="../Matthew/Matthew12.htm#alf">מתי יב' 42-38</a>;&nbsp;<a href="../Mark/Mark08.htm#12">מרקוס ח' 12</a>)</h3>
<p>
<A NAME="29"> </A>
<B class="number">29</B>&nbsp;בְּהִתְקַהֵל עַם רַב סְבִיבוֹ פָּתַח פִּיו וְאָמַר: "הַדּוֹר הַזֶּה דּוֹר רַע הוּא.(<a href="../../Tenach/Tehillim/Tehillim95.htm#10">תהילים צה' י'</a>) אוֹת הוּא מְבַקֵּשׁ, אַךְ אוֹת לֹא יִנָּתֵן לוֹ מִלְּבַד אוֹת יוֹנָה הַנָּבִיא.
<A NAME="30"> </A>
<B class="number">30</B>&nbsp;וּכְמוֹ שֶׁיּוֹנָה הָיָה לְאוֹת לְאַנְשֵׁי נִינְוֵה (<a href="../../Tenach/Yonah/Yonah03.htm#3">יונה ג' ג'-ה'</a>) כֵּן גַּם יִהְיֶה בֶּן-הָאָדָם לַדּוֹר הַזֶּה.
<A NAME="31"> </A>
<B class="number">31</B>&nbsp;מַלְכַּת תֵּימָן (<a href="../../Tenach/MelachimA/MelachimA10.htm#1">מלכים א', י' א'-י'</a>) תָּקוּם בַּמִּשְׁפָּט עִם אַנְשֵׁי הַדּוֹר הַזֶּה וְתַרְשִׁיעַ אוֹתָם, שֶׁכֵּן הִיא בָּאָה מִקְּצֵה הָאָרֶץ לִשְׁמֹעַ אֶת חָכְמַת שְׁלֹמֹה; וְהִנֵּה גָּדוֹל מִשְּׁלֹמֹה כָּאן!
<A NAME="32"> </A>
<B class="number">32</B>&nbsp;אַנְשֵׁי נִינְוֵה יָקוּמוּ בַּמִּשְׁפָּט עִם הַדּוֹר הַזֶּה וְיַרְשִׁיעוּהוּ, שֶׁכּן הֵם חָזְרוּ בִּתְשׁוּבָה בִּקְרִיאַת יוֹנָה; וְהִנֵּה גָּדוֹל מִיּוֹנָה כָּאן!"</p>
<a name="akg"> </a>
<h2>אור הגוף</h2>
<h3>(<a href="../Matthew/Matthew05.htm#15">מתי ה' 16-15</a>,&nbsp;<a href="../Matthew/Matthew06.htm#aff">ו' 23-22</a>)</h3>
<p>
<A NAME="33"> </A>
<B class="number">33</B>&nbsp;"אֵין אִישׁ מַדְלִיק מְנוֹרָה וְשָׂם אוֹתָהּ בְּמָקוֹם נִסְתָּר אוֹ תַּחַת כַּד, אֶלָּא עַל כַּן יָשִׂים אוֹתָהּ כְּדֵי שֶׁבָּאֵי הַבַּיִת יִּרְאוּ אֶת הָאוֹר.
<a name="akga"> </a>
<A NAME="34"> </A>
<B class="number">34</B>&nbsp;מְנוֹרַת הַגּוּף הִיא הָעַיִן. כַּאֲשֶׁר עֵינְךָ טוֹבָה, גַּם כָּל גּוּפְךָ מוּאָר. אַךְ בִּהְיוֹתָהּ רָעָה, גַּם גּוּפְךָ חָשׁוּךְ.
<A NAME="35"> </A>
<B class="number">35</B>&nbsp;עַל כֵּן הִזָּהֵר פֶּן יֶחְשַׁךְ הָאוֹר אֲשֶׁר בְּקִרְבְּךָ.
<A NAME="36"> </A>
<B class="number">36</B>&nbsp;לְפִיכָךְ אִם כָּל גּוּפְךָ אוֹר הוּא וְאֵין בּוֹ שׁוּם חֹשֶׁךְ, אֲזַי כֻּלּוֹ יָאִיר כְּמוֹ בְּהָאִיר לְךָ הַמְּנוֹרָה בְּזָהֳרָהּ."</p>
<a name="akh"> </a>
<h2>דברי תוכחה על הפרושים ובעלי התורה</h2>
<h3>(<a href="../Luke/Luke20.htm#atf">פרק כ' 47-45</a>;&nbsp;<a href="../Matthew/Matthew23.htm#awb">מתי כג' 36-1</a>;&nbsp;<a href="../Mark/Mark12.htm#alf">מרקוס יב' 40-38</a>)</h3>
<p>
<A NAME="37"> </A>
<B class="number">37</B>&nbsp;בְּשָׁעָה שֶׁדִּבֵּר בִּקֵּשׁ מִמֶּנּוּ פָּרוּשׁ אֶחָד כִּי יִסְעַד אִתּוֹ, וְאָמְנָם הוּא נִכְנַס וְהֵסֵב אֶל הַשֻּׁלְחָן.
<A NAME="38"> </A>
<B class="number">38</B>&nbsp;רָאָה זֹאת הַפָּרוּשׁ וְתָמַהּ עַל שֶׁלֹּא טָבַל לִפְנֵי הַסְּעוּדָה.
<A NAME="39"> </A>
<B class="number">39</B>&nbsp;אָמַר אֵלָיו הָאָדוֹן: "הִנֵּה אַתֶּם הַפְּרוּשִׁים מְטַהֲרִים אֶת הַכּוֹס וְאֶת הַקְּעָרָה מִבַּחוּץ, אֶלָּא שֶׁתּוֹכְכֶם מָלֵא גֶּזֶל וְרֶשַׁע.
<A NAME="40"> </A>
<B class="number">40</B>&nbsp;כְּסִילִים! הַיּוֹצֵר אֶת הַחוּץ הַאִם לֹא יָצַר גַּם אֶת הַפְּנִים?
<A NAME="41"> </A>
<B class="number">41</B>&nbsp;וְאַתֶּם, תְּנוּ לִצְדָקָה אֶת מַה שֶּׁבִּפְנִים וְאָז הַכֹּל טָהוֹר לָכֶם.
<A NAME="42"> </A>
<B class="number">42</B>&nbsp;אוֹי לָכֶם הַפְּרוּשִׁים, כִּי נוֹתְנִים אַתֶּם מַעֲשֵׂר מִמִּנְתָּה וּפֵיגָם וּמִכָּל יֶרֶק,(<a href="../../Tenach/Vayikra/Vayikra27.htm#30">ויקרא כז' ל'</a>) וּמַזְנִיחִים אֶת הַמִּשְׁפָּט וְאֶת אַהֲבַת אֱלֹהִים. אֶת אֵלֶּה הָיָה צָרִיךְ לַעֲשׂוֹת וְאַף אֶת הָאֲחֵרִים לֹא לְהַזְנִיחַ.(<a href="../../Tenach/Zecharyah/Zecharyah07.htm#9">זכריה ז' ט'</a>)
<A NAME="43"> </A>
<B class="number">43</B>&nbsp;אוֹי לָכֶם הַפְּרוּשִׁים, כִּי אוֹהֲבִים אַתֶּם אֶת מוֹשַׁב הַכָּבוֹד בְּבָתֵּי הַכְּנֶסֶת וּבִרְכוֹת שָׁלוֹם בַּשְּׁוָקִים.
<A NAME="44"> </A>
<B class="number">44</B>&nbsp;אוֹי לָכֶם, כִּי דּוֹמִים אַתֶּם לַקְּבָרִים שֶׁאֵינָם נִכָּרִים וּבְנֵי אָדָם מִתְהַלְּכִים עֲלֵיהֶם מִבְּלִי לָדַעַת זֹאת."
<A NAME="45"> </A>
<B class="number">45</B>&nbsp;אֶחָד מִבַּעֲלֵי הַתּוֹרָה הֵגִיב וְאָמַר: "רַבִּי, בִּדְבָרֶיךָ אֵלֶּה אַתָּה פּוֹגֵעַ גַּם בָּנוּ."
<A NAME="46"> </A>
<B class="number">46</B>&nbsp;הֵשִׁיב יֵשׁוּעַ: "אוֹי גַּם לָכֶם בַּעֲלֵי הַתּוֹרָה, כִּי מַעֲמִיסִים אַתֶּם עַל בְּנֵי אָדָם מַשָּׂאוֹת כְּבֵדִים מִנְּשׂוֹא, וְאַתֶּם בְּעַצְמְכֶם אֵינְכֶם נוֹגְעִים בַּמַּשָּׂאוֹת גַּם בְּאַחַת מֵאֶצְבְּעוֹתֵיכֶם.(<a href="../../Tenach/Malachi/Malachi02.htm#7">מלאכי ב' ז'-ח'</a>)
<A NAME="47"> </A>
<B class="number">47</B>&nbsp;אוֹי לָכֶם, כִּי בּוֹנִים אַתֶּם אֶת קִבְרוֹת הַנְּבִיאִים וַהֲרֵי אֲבוֹתֵיכֶם הֲרָגוּם.
<A NAME="48"> </A>
<B class="number">48</B>&nbsp;עַל כֵּן עֵדִים אַתֶּם הַמַּסְכִּימִים לְמַעֲשֵׂי אֲבוֹתֵיכֶם, שֶׁכֵּן הֵמָּה הָרְגוּ אוֹתָם וְאַתֶּם בּוֹנִים אֶת קִבְרֵיהֶם.
<A NAME="49"> </A>
<B class="number">49</B>&nbsp;מִשּׁוּם כָּךְ גַּם אָמְרָה חָכְמַת הָאֱלֹהִים: 'אֶשְׁלַח אֲלֵיהֶם נְבִיאִים וּשְׁלִיחִים וּמֵהֶם יַהַרְגוּ וְיִרְדְּפוּ',
<A NAME="50"> </A>
<B class="number">50</B>&nbsp;לְמַעַן יִדָּרֵשׁ מִן הַדּוֹר הַזֶּה דַּם כָּל הַנְּבִיאִים אֲשֶׁר נִשְׁפַּךְ מֵאָז הִוָּסֵד תֵּבֵל,
<A NAME="51"> </A>
<B class="number">51</B>&nbsp;מִדַּם הֶבֶל (<a href="../../Tenach/Bereshit/Bereshit04.htm#8">בראשית ד' ח'</a>) עַד דַּם זְכַרְיָהוּ אֲשֶׁר נֶהֱרַג בֵּין הַמִּזְבֵּחַ וְהַבַּיִת.(<a href="../../Tenach/DivreiB/DivreiB24.htm#20">דברי הימים ב', כד' כ'-כב'</a>) כֵּן, אוֹמֵר אֲנִי לָכֶם: דָּרוֹשׁ יִדָּרֵשׁ מִן הַדּוֹר הַזֶּה.
<A NAME="52"> </A>
<B class="number">52</B>&nbsp;אוֹי לָכֶם בַּעֲלֵי הַתּוֹרָה! כִּי הֲסִירוֹתֶם אֶת מַפְתֵּחַ הַדַּעַת; אַתֶּם עַצְמְכֶם לֹא נִכְנַסְתֶּם וּמִן הַבָּאִים מְנַעְתֶּם לְהִכָּנֵס."(<span class="x" onmousemove="Show('perush','הנ&quot;ל -- פסוק 46' ,event);" onmouseout="Hide();">***</span>)
<A NAME="53"> </A>
<B class="number">53</B>&nbsp;כַּאֲשֶׁר יָצָא מִשָּׁם הֵחֵלּוּ הַסּוֹפְרִים וְהַפְּרוּשִׁים לְהִתְיַחֵס אֵלָיו בְּעוֹיְנוּת עֲמֻקָּה וְלַחֲקֹר אוֹתוֹ בְּעִנְיָנִים רַבִּים,
<A NAME="54"> </A>
<B class="number">54</B>&nbsp;בְּצִפִּיָּה לְלָכְדוֹ בִּדְבַר פִּיו.</p>
<a href="Luke12.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>