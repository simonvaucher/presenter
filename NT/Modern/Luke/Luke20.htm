<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Luke20</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Luke19.htm">לפרק הקודם</a>
<a name="ata"> </a>
<h1>הבשורה על-פי לוקס<br>
פרק כ</h1>
<a name="atb"> </a>
<h2>ישוע משיב לשואלים בעניין סמכותו</h2>
<h3>(<a href="../Matthew/Matthew21.htm#aue">מתי כא' 27-23</a>;&nbsp;<a href="../Mark/Mark11.htm#akf">מרקוס יא' 33-27</a>)</h3>
<p>
<A NAME="1"> </A>
<B class="number">1</B>&nbsp;בְּאַחַד הַיָּמִים, כְּשֶׁהָיָה מְלַמֵּד אֶת הָעָם בְּבֵית הַמִּקְדָּשׁ וּמַטִּיף אֶת הַבְּשׂוֹרָה, נִגְּשׁוּ רָאשֵׁי הַכֹּהֲנִים וְהַסּוֹפְרִים עִם הַזְּקֵנִים
<A NAME="2"> </A>
<B class="number">2</B>&nbsp;וְאָמְרוּ לוֹ: "אֱמֹר נָא לָנוּ, בְּאֵיזוֹ סַמְכוּת אַתָּה עוֹשֶׂה דְּבָרִים אֵלֶּה, אוֹ מִיהוּ שֶׁנָּתַן לְךָ אֶת הַסַּמְכוּת הַזֹּאת?"
<A NAME="3"> </A>
<B class="number">3</B>&nbsp;הֵשִׁיב לָהֶם: "גַּם אֲנִי אֶשְׁאַל אֶתְכֶם דָּבָר וְהָשִׁיבוּ לִי.
<A NAME="4"> </A>
<B class="number">4</B>&nbsp;טְבִילַת יוֹחָנָן, הַאִם מִשָּׁמַיִם הָיְתָה אוֹ מִבְּנֵי אָדָם?"
<A NAME="5"> </A>
<B class="number">5</B>&nbsp;הִתְיָעֲצוּ זֶה עִם זֶה בְּאָמְרָם: "אִם נֹאמַר 'מִן הַשָּׁמַיִם', יֹאמַר, 'מַדּוּעַ לֹא הֶאֱמַנְתֶּם לוֹ?'
<A NAME="6"> </A>
<B class="number">6</B>&nbsp;וְאִם נֹאמַר 'מִבְּנֵי אָדָם', כָּל הָעָם יִסְקְלוּ אוֹתָנוּ, כִּי בְּטוּחִים הֵם שֶׁיּוֹחָנָן הָיָה נָבִיא."
<A NAME="7"> </A>
<B class="number">7</B>&nbsp;הֵשִׁיבוּ וְאָמְרוּ שֶׁאֵינָם יוֹדְעִים מֵאַיִן.
<A NAME="8"> </A>
<B class="number">8</B>&nbsp;אָמַר לָהֶם יֵשׁוּעַ: "גַּם אֲנִי לֹא אֹמַר לָכֶם בְּאֵיזוֹ סַמְכוּת אֲנִי עוֹשֶׂה אֶת אֵלֶּה."</p>
<a name="atc"> </a>
<h2>משל בעל הכרם והחוכרים</h2>
<h3>(<a href="../Matthew/Matthew21.htm#aug">מתי כא' 46-33</a>;&nbsp;<a href="../Mark/Mark12.htm#alb">מרקוס יב' 12-1</a>)</h3>
<p>
<A NAME="9"> </A>
<B class="number">9</B>&nbsp;הוּא סִפֵּר לָעָם אֶת הַמָּשָׁל הַזֶּה: "אִישׁ אֶחָד נָטַע כֶּרֶם וְהֶחְכִּירוֹ לְכוֹרְמִים. לְאַחַר מִכֵּן נָסַע לִתְקוּפָה אֲרֻכָּה.
<A NAME="10"> </A>
<B class="number">10</B>&nbsp;בְּבוֹא הָעֵת שָׁלַח עֶבֶד אֶל הַכּוֹרְמִים כְּדֵי שֶׁיִּתְּנוּ לוֹ מִפְּרִי הַכֶּרֶם, אֶלָּא שֶׁהַכּוֹרְמִים הִכּוּהוּ וְשִׁלְּחוּ אוֹתוֹ רֵיקָם.
<A NAME="11"> </A>
<B class="number">11</B>&nbsp;הוֹסִיף וְשָׁלַח עֶבֶד אַחֵר, אַךְ גַּם אוֹתוֹ הִכּוּ וּבִזּוּ וְשִׁלְּחוּהוּ רֵיקָם.(<a href="../../Tenach/Yishayah/Yishayah05.htm#7">ישעיהו ה' ז'</a>;&nbsp;<a href="../../Tenach/Yirmiah/Yirmiah07.htm#25">ירמיהו ז' כה'-כו'</a>)
<A NAME="12"> </A>
<B class="number">12</B>&nbsp;הוֹסִיף וְשָׁלַח שְׁלִישִׁי, וְאוּלָם גַּם אוֹתוֹ פָּצְעוּ וְהִשְׁלִיכוּהוּ הַחוּצָה.
<A NAME="13"> </A>
<B class="number">13</B>&nbsp;אָמַר בַּעַל הַכֶּרֶם, 'מָה אֶעֱשֶׂה? אֶשְׁלַח אֶת בְּנִי אֲהוּבִי; אוּלַי אוֹתוֹ יְכַבְּדוּ'.
<A NAME="14"> </A>
<B class="number">14</B>&nbsp;כְּשֶׁרָאוּ אוֹתוֹ הַכּוֹרְמִים נוֹעֲצוּ יַחְדָּיו לֵאמֹר, 'זֶהוּ הַיּוֹרֵשׁ; בּוֹאוּ וְנַהֲרֹג אוֹתוֹ וְהַיְרֻשָּׁה תִּהְיֶה לָנוּ'.
<A NAME="15"> </A>
<B class="number">15</B>&nbsp;הֵם גֵּרְשׁוּהוּ אֶל מִחוּץ לַכֶּרֶם וַהֲרָגוּהוּ. וְעַתָּה מַה יַּעֲשֶׂה לָהֶם בַּעַל הַכֶּרֶם?
<A NAME="16"> </A>
<B class="number">16</B>&nbsp;יָבוֹא וְיַשְׁמִיד אֶת הַכּוֹרְמִים הָהֵם, וְאֶת הַכֶּרֶם יִתֵּן לַאֲחֵרִים." כְּשָׁמְעָם זֹאת אָמְרוּ: "חַס וְחָלִילָה!"
<A NAME="17"> </A>
<B class="number">17</B>&nbsp;הוּא נָעַץ בָּהֶם מַבָּטוֹ וְאָמַר: "וּמַהוּ הַכָּתוּב הַזֶּה, 'אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה'?(<a href="../../Tenach/Tehillim/Tehillimb8.htm#22">תהילים קיח' כב'</a>)
<A NAME="18"> </A>
<B class="number">18</B>&nbsp;כָּל הַנּוֹפֵל עַל אוֹתָהּ אֶבֶן יִשָּׁבֵר לִרְסִיסִים, וּמִי שֶׁהָאֶבֶן תִּפֹּל עָלָיו -- תִּכְתֹּשׁ הִיא אוֹתוֹ."(<a href="../../Tenach/Yishayah/Yishayah08.htm#14">ישעיהו ח' יד'-טו'</a>;&nbsp;<a href="../../Tenach/Daniel/Daniel02.htm#34">דניאל ב' לד'</a>;&nbsp;<a href="../../Tenach/Daniel/Daniel02.htm#44">ב' מד'</a>)
<A NAME="19"> </A>
<B class="number">19</B>&nbsp;אוֹתָהּ שָׁעָה בִּקְשׁוּ הַסּוֹפְרִים וְרָאשֵׁי הַכֹּהֲנִים לִשְׁלֹחַ אֶת יָדָם בּוֹ, כִּי הֵבִינוּ שֶׁעֲלֵיהֶם הִמְשִׁיל אֶת הַמָּשָׁל הַזֶּה, אֶלָּא שֶׁפָּחֲדוּ מִן הָעָם.</p>
<a name="atd"> </a>
<h2>שאלות בעניין מס לקיסר ותחיית המתים</h2>
<h3>(<a href="../Matthew/Matthew22.htm#avc">מתי כב' 33-15</a>;&nbsp;<a href="../Mark/Mark12.htm#alc">מרקוס יב' 27-13</a>)</h3>
<p>
<A NAME="20"> </A>
<B class="number">20</B>&nbsp;הֵם הִתְחַקּוּ אַחֲרָיו וְשָׁלְחוּ מְרַגְּלִים שֶׁהֶעֱמִידוּ פְּנֵי צַדִּיקִים כְּדֵי לְהֵאָחֵז בְּדָבָר מִדְּבָרָיו, בְּמַטָּרָה לִמְסֹר אוֹתוֹ לְסַמְכוּת הַנָּצִיב וּלְשִׁפּוּטוֹ.(<a href="../../Tenach/Tehillim/Tehillim12.htm#3">תהילים יב' ג'</a>)
<A NAME="21"> </A>
<B class="number">21</B>&nbsp;הַלָּלוּ פָּנוּ אֵלָיו בַּשְּׁאֵלָה: "רַבִּי, אֲנַחְנוּ יוֹדְעִים שֶׁאַתָּה מְדַבֵּר וּמְלַמֵּד נְכוֹנָה וְאֵינְךָ נוֹשֵׂא פָּנִים אֶלָּא מוֹרֶה אֶת דֶּרֶךְ אֱלֹהִים עַל-פִּי הָאֱמֶת.(<a href="../../Tenach/Vayikra/Vayikra19.htm#15">ויקרא יט' טו'</a>)
<A NAME="22"> </A>
<B class="number">22</B>&nbsp;הַאִם מֻתָּר לָנוּ לָתֵת מַס לַקֵּיסָר אוֹ לֹא?"
<A NAME="23"> </A>
<B class="number">23</B>&nbsp;הוֹאִיל וְרָאָה אֶת עָרְמָתָם אָמַר לָהֶם:
<A NAME="24"> </A>
<B class="number">24</B>&nbsp;"הַרְאוּ לִי דִּינָר. שֶׁל מִי הַדְּמוּת וְהַכְּתֹבֶת אֲשֶׁר עָלָיו?" הֵשִׁיבוּ: "שֶׁל הַקֵּיסָר."
<A NAME="25"> </A>
<B class="number">25</B>&nbsp;אָמַר לָהֶם: "אִם כֵּן, תְּנוּ לַקֵּיסָר אֶת אֲשֶׁר לַקֵּיסָר וְלֵאלֹהִים אֶת אֲשֶׁר לֵאלֹהִים."
<A NAME="26"> </A>
<B class="number">26</B>&nbsp;הֵם לֹא יָכְלוּ לְהֵאָחֵז בְּדָבָר מִדְּבָרָיו בְּנוֹכְחוּת הָעָם, וּבִתְמִיהָתָם עַל תְּשׁוּבָתוֹ שָׁתְקוּ.(<a href="../../Tenach/Tehillim/Tehillim31.htm#19">תהילים לא' יט'</a>)
<A NAME="27"> </A>
<B class="number">27</B>&nbsp;נִגְּשׁוּ כַּמָּה מִן הַצְּדוֹקִים, הָאוֹמְרִים שֶׁאֵין תְּחִיַּת מֵתִים, וְשָׁאֲלוּ אוֹתוֹ:
<A NAME="28"> </A>
<B class="number">28</B>&nbsp;"רַבִּי, מֹשֶׁה כָּתַב לָנוּ שֶׁאִם יָמוּת אִישׁ שֶׁיּשׁ לוֹ אִשָּׁה וְאֵין לוֹ בָּנִים, יִקַּח אָחִיו אֶת אִשְׁתּוֹ וְיָקִים זֶרַע לְאָחִיו.(<a href="../../Tenach/Devarim/Devarim25.htm#5">דברים כה' ה'</a>)
<A NAME="29"> </A>
<B class="number">29</B>&nbsp;וּבְכֵן הָיוּ שִׁבְעָה אַחִים. הָרִאשׁוֹן נָשָׂא אִשָּׁה וּמֵת בְּלִי בָּנִים.
<A NAME="30"> </A>
<B class="number">30</B>&nbsp;לָקַח אוֹתָהּ הַשֵּׁנִי
<A NAME="31"> </A>
<B class="number">31</B>&nbsp;וְאַחֲרֵי כֵן הַשְּׁלִישִׁי; וְכָךְ כָּל הַשִּׁבְעָה לֹא הִנִּיחוּ בָּנִים וּמֵתוּ.
<A NAME="32"> </A>
<B class="number">32</B>&nbsp;לְבַסּוֹף מֵתָה גַּם הָאִשָּׁה.
<A NAME="33"> </A>
<B class="number">33</B>&nbsp;אִם כֵּן לְמִי מֵהֶם תִּהְיֶה לְאִשָּׁה בִּתְחִיַּת הַמֵּתִים, שֶׁהֲרֵי הָיְתָה אִשָּׁה לְכָל הַשִּׁבְעָה?"
<A NAME="34"> </A>
<B class="number">34</B>&nbsp;הֵשִׁיב לָהֶם יֵשׁוּעַ: "בְּנֵי הָעוֹלָם הַזֶּה מִתְחַתְּנִים,
<A NAME="35"> </A>
<B class="number">35</B>&nbsp;אַךְ הַזַּכָּאִים לִנְחֹל אֶת הָעוֹלָם הַבָּא וְאֶת הַתְּחִיָּה מִן הַמֵּתִים אֵינָם מִתְחַתְּנִים,
<A NAME="36"> </A>
<B class="number">36</B>&nbsp;כִּי גַּם אֵינָם יְכוֹלִים לָמוּת עוֹד, שֶׁהֲרֵי שָׁוִים הֵם לְמַלְאָכִים וּבְנֵי אֱלֹהִים הֵם בִּהְיוֹתָם בְּנֵי הַתְּחִיָּה.
<A NAME="37"> </A>
<B class="number">37</B>&nbsp;וְשֶׁהַמֵּתִים קָמִים לִתְחִיָּה גַּם מֹשֶׁה רָמַז בְּפָרָשַׁת הַסְּנֶה שֶׁנֶּאֱמַר 'יהוה אֱלֹהֵי אַבְרָהָם, אֱלֹהֵי יִצְחָק וֵאלֹהֵי יַעֲקֹב.'(<a href="../../Tenach/Shemot/Shemot03.htm#6">שמות ג' ו'</a>)
<A NAME="38"> </A>
<B class="number">38</B>&nbsp;וְהָאֱלֹהִים לֹא אֱלֹהֵי הַמֵּתִים כִּי אִם אֱלֹהֵי הַחַיִּים, שֶׁהֲרֵי הַכֹּל חַיִּים לוֹ."
<A NAME="39"> </A>
<B class="number">39</B>&nbsp;כַּמָּה מִן הַסּוֹפְרִים אָמְרוּ בִּתְגוּבָה: "רַבִּי, יָפֶה דִּבַּרְתָּ!"
<A NAME="40"> </A>
<B class="number">40</B>&nbsp;וְלֹא הֵעֵזּוּ עוֹד לִשְׁאֹל אוֹתוֹ שׁוּם דָּבָר.</p>
<a name="ate"> </a>
<h2>ישוע שואל בעניין בן דוד</h2>
<h3>(<a href="../Matthew/Matthew22.htm#ave">מתי כב' 46-41</a>;&nbsp;<a href="../Mark/Mark12.htm#ale">מרקוס יב' 37-35</a>)</h3>
<p>
<A NAME="41"> </A>
<B class="number">41</B>&nbsp;שָׁאַל הוּא אוֹתָם: "כֵּיצַד זֶה אוֹמְרִים עַל הַמָּשִׁיחַ שֶׁבֶּן דָּוִד הוּא?(<a href="../../Tenach/Yirmiah/Yirmiah33.htm#15">ירמיהו לג' טו'</a>)
<A NAME="42"> </A>
<B class="number">42</B>&nbsp;הֵן דָּוִד עַצְמוֹ אוֹמֵר בְּסֵפֶר תְּהִלִּים, 'נְאֻם יהוה לַאדֹנִי, שֵׁב לִימִינִי
<A NAME="43"> </A>
<B class="number">43</B>&nbsp;עַד-אָשִׁית אוֹיְבֶיךָ הֲדֹם לְרַגְלֶיךָ'.(<a href="../../Tenach/Tehillim/Tehillimb0.htm#1">תהילים קי' א'</a>)
<A NAME="44"> </A>
<B class="number">44</B>&nbsp;הִנֵּה דָּוִד קוֹרֵא לוֹ 'אָדוֹן', וְאֵיךְ הוּא בְּנוֹ?"</p>
<a name="atf"> </a>
<h2>דברי תוכחה על הסופרים</h2>
<h3>(<a href="../Luke/Luke11.htm#akh">פרק יא' 54-37</a>;&nbsp;<a href="../Matthew/Matthew23.htm#awb">מתי כג' 36-1</a>;&nbsp;<a href="../Mark/Mark12.htm#alf">מרקוס יב' 40-38</a>)</h3>
<p>
<A NAME="45"> </A>
<B class="number">45</B>&nbsp;וּבְאָזְנֵי כָּל הָעָם אָמַר לְתַלְמִידָיו:
<A NAME="46"> </A>
<B class="number">46</B>&nbsp;"הִזָּהֲרוּ מִן הַסּוֹפְרִים הָאוֹהֲבִים לְהִתְהַלֵּךְ לְבוּשֵׁי גְּלִימוֹת וְאוֹהֲבִים בִּרְכוֹת שָׁלוֹם בַּשְּׁוָקִים וּמוֹשָׁבִים רִאשׁוֹנִים בְּבָתֵּי הַכְּנֶסֶת וּמְקוֹמוֹת נִכְבָּדִים בַּסְּעוּדוֹת;
<A NAME="47"> </A>
<B class="number">47</B>&nbsp;הַבּוֹלְעִים אֶת בָּתֵּי הָאַלְמָנוֹת וּמַאֲרִיכִים לְהִתְפַּלֵּל לְמַרְאִית עַיִן. דִּינָם שֶׁל אֵלֶּה יִהְיֶה חָמוּר יוֹתֵר."</p>
<a href="Luke21.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>