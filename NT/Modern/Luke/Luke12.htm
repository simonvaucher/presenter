<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Luke12</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Luke11.htm">לפרק הקודם</a>
<a name="ala"> </a>
<h1>הבשורה על-פי לוקס<br>
פרק יב</h1>
<a name="alb"> </a>
<h2>דברי הזהרה והדרכה</h2>
<h3>(<a href="../Matthew/Matthew10.htm#ajd">מתי י' 33-26 </a>,&nbsp;<a href="../Matthew/Matthew10.htm#ajca">20-19</a>,&nbsp;<a href="../Matthew/Matthew12.htm#alda">יב' 32</a>)</h3>
<p>
<A NAME="1"> </A>
<B class="number">1</B>&nbsp;בִּזְמַן שֶׁהִתְאַסְּפוּ רִבְבוֹת אֲנָשִׁים עַד כִּי דָּרְכוּ זֶה עַל רַגְלוֹ שֶׁל זֶה, הֵחֵל לְדַבֵּר אֶל תַּלְמִידָיו תְּחִלָּה: "הִזָּהֲרוּ מִשְּׂאוֹר הַפְּרוּשִׁים, שֶׁהוּא הַצְּבִיעוּת.
<a name="alba"> </a>
<A NAME="2"> </A>
<B class="number">2</B>&nbsp;אֵין דָּבָר מְכֻסֶּה שֶׁלֹּא יִגָּלֶה וְאֵין נִסְתָּר שֶׁלֹּא יִוָּדַע.
<A NAME="3"> </A>
<B class="number">3</B>&nbsp;לְפִיכָךְ כָּל מַה שֶּׁאֲמַרְתֶּם בַּחֹשֶׁךְ יִשָּׁמַע בָּאוֹר, וּמַה שֶּׁלְּחַשְׁתֶּם בְּחַדְרֵי חֲדָרִים יֻכְרַז מֵעַל הַגַּגּוֹת.
<A NAME="4"> </A>
<B class="number">4</B>&nbsp;וַאֲנִי אוֹמֵר לָכֶם, יְדִידַי, אַל תִּפְחֲדוּ מִן הַהוֹרְגִים אֶת הַגּוּף שֶׁאַחֲרֵי כֵן לֹא נוֹתָר לָהֶם לַעֲשׂוֹת דָּבָר.
<A NAME="5"> </A>
<B class="number">5</B>&nbsp;אֲבָל אַזְהִיר אֶתְכֶם מִפְּנֵי מִי לִירֹא: יִרְאוּ מִמִּי שֶׁסַּמְכוּת בְּיָדוֹ לַהֲרֹג וְאַחֲרֵי כֵן לְהַשְׁלִיךְ לְגֵיהִנּוֹם. כֵּן, אוֹמֵר אֲנִי לָכֶם, מִפָּנָיו יִרְאוּ.(<a href="../../Tenach/Yishayah/Yishayah08.htm#12">ישעיהו ח' יב'-יג'</a>)
<A NAME="6"> </A>
<B class="number">6</B>&nbsp;הַאִם לֹא נִמְכָּרוֹת חָמֵשׁ צִפֳּרִים בִּשְׁנֵי אִסָּרִים? גַּם אַחַת מֵהֶן אֵינָהּ נִשְׁכַּחַת מִלִּפְנֵי אֱלֹהִים.(<a href="../../Tenach/Tehillim/Tehillima4.htm#27">תהילים קד' כז'</a>)
<A NAME="7"> </A>
<B class="number">7</B>&nbsp;וְאוּלָם אֲפִלּוּ שַׂעֲרוֹת רֹאשְׁכֶם נִמְנוּ כֻּלָּן. אַל תִּפְחֲדוּ; יְקָרִים אַתֶּם מִצִּפֳּרִים רַבּוֹת.
<a name="albb"> </a>
<A NAME="8"> </A>
<B class="number">8</B>&nbsp;וַאֲנִי אוֹמֵר לָכֶם, כָּל הַמּוֹדֶה בִּי לִפְנֵי בְּנֵי אָדָם גַּם בֶּן-הָאָדָם יוֹדֶה בּוֹ לִפְנֵי מַלְאֲכֵי אֱלֹהִים.
<A NAME="9"> </A>
<B class="number">9</B>&nbsp;וְהַמְכַחֵשׁ בִּי לִפְנֵי בְּנֵי אָדָם יְכֻחַשׁ בּוֹ לִפְנֵי מַלְאֲכֵי אֱלֹהִים.
<a name="albc"> </a>
<A NAME="10"> </A>
<B class="number">10</B>&nbsp;כָּל מִי שֶׁיֹּאמַר דָּבָר נֶגֶד בֶּן-הָאָדָם יִסָּלַח לוֹ, אַךְ הַמְנָאֵץ אֶת רוּחַ הַקֹּדֶשׁ לֹא יִסָּלַח לוֹ.
<A NAME="11"> </A>
<B class="number">11</B>&nbsp;וְכַאֲשֶׁר יָבִיאוּ אֶתְכֶם אֶל בָּתֵּי כְּנֶסֶת וְלִפְנֵי שַׁלִּיטִים וְרָשֻׁיּוֹת, אַל תִּדְאֲגוּ אֵיךְ וּמַה תָּשִׁיבוּ אוֹ מַה תֹּאמְרוּ;
<A NAME="12"> </A>
<B class="number">12</B>&nbsp;כִּי רוּחַ הַקֹּדֶשׁ תּוֹרֶה לָכֶם בְּאוֹתָהּ שָׁעָה אֶת מַה שֶּׁצָּרִיךְ לוֹמַר."(<a href="../../Tenach/Shemot/Shemot04.htm#12">שמות ד' יב'</a>)</p>
<a name="alc"> </a>
<h2>המשל על העשיר הטיפש</h2>
<p>
<A NAME="13"> </A>
<B class="number">13</B>&nbsp;מִישֶׁהוּ מִן הֶהָמוֹן אָמַר אֵלָיו: "רַבִּי, הַגֵּד נָא לְאָחִי שֶׁיַּחֲלֹק אִתִּי אֶת הַיְרֻשָּׁה."
<A NAME="14"> </A>
<B class="number">14</B>&nbsp;אַךְ הוּא הֵשִׁיב לוֹ: "בֶּן-אָדָם, מִי שָׂם אוֹתִי לְשׁוֹפֵט עֲלֵיכֶם אוֹ לִמְחַלֵּק?"
<A NAME="15"> </A>
<B class="number">15</B>&nbsp;הוֹסִיף וְאָמַר לָהֶם: "שִׂימוּ לֵב וְהִזָּהֲרוּ מִכָּל חַמְדָנוּת, כִּי חַיֵּי הָאָדָם אֵינָם תְּלוּיִים בְּשֶׁפַע נְכָסָיו".(<a href="../../Tenach/Tehillim/Tehillim62.htm#11">תהילים יב' יא'</a>)
<A NAME="16"> </A>
<B class="number">16</B>&nbsp;סִפֵּר לָהֶם מָשָׁל: "שָׂדֵהוּ שֶׁל אִישׁ עָשִׁיר אֶחָד הֵנִיב יְבוּל רַב.
<A NAME="17"> </A>
<B class="number">17</B>&nbsp;חָשַׁב הָאִישׁ בְּלִבּוֹ, 'מָה אֶעֱשֶׂה, אֵין לִי מָקוֹם לֶאֱסֹף אֶת יְבוּלִי.'
<A NAME="18"> </A>
<B class="number">18</B>&nbsp;אָמַר, 'זֹאת אֶעֱשֶׂה, אֶהֱרֹס אֶת אֲסָמַי וְאֶבְנֶה גְּדוֹלִים מֵהֶם, וּבָהֶם אֲכַנֵּס אֶת כָּל תְּבוּאָתִי וּרְכוּשִׁי.
<A NAME="19"> </A>
<B class="number">19</B>&nbsp;וְאֹמַר לְנַפְשִׁי: נַפְשִׁי, יֵשׁ לָךְ הַרְבֵּה דְּבָרִים טוֹבִים שֶׁנֶּאֶגְרוּ לְשָׁנִים רַבּוֹת. הִנָּפְשִׁי, אִכְלִי, שְׁתִי וְשִׂמְחִי.'(<a href="../../Tenach/Mishley/Mishley18.htm#11">משלי יח' יא'</a>;&nbsp;<a href="../../Tenach/Yirmiah/Yirmiah09.htm#22">ירמיהו ט' כב'</a>)
<A NAME="20"> </A>
<B class="number">20</B>&nbsp;אֶלָּא שֶׁאֱלֹהִים אָמַר לוֹ: 'כְּסִיל! בְּעֶצֶם הַלַּיְלָה הַזֶּה יִדְרְשׁוּ מִמְּךָ אֶת נַפְשְׁךָ, וְהַדְּבָרִים שֶׁהֵכַנְתָּ לְמִי יִהְיוּ?'(<a href="../../Tenach/Tehillim/Tehillim39.htm#7">תהילים לט' ז'</a>;&nbsp;<a href="../../Tenach/Tehillim/Tehillim49.htm#18">מט' יח'</a>)
<A NAME="21"> </A>
<B class="number">21</B>&nbsp;כָּכָה הוּא מִי שֶׁאוֹצֵר בִּשְׁבִיל עַצְמוֹ וְאֵינוֹ מַעֲשִׁיר לְמַעַן אֱלֹהִים."</p>
<a name="ald"> </a>
<h2>אל דאגה</h2>
<h3>(<a href="../Matthew/Matthew06.htm#afh">מתי ו' 34-25</a>,&nbsp;<a href="../Matthew/Matthew06.htm#afe">ו' 21-19</a>)</h3>
<p>
<A NAME="22"> </A>
<B class="number">22</B>&nbsp;אָמַר לְתַלְמִידָיו: "לָכֵן אוֹמֵר אֲנִי לָכֶם: אַל תִּדְאֲגוּ לְנַפְשְׁכֶם מַה תֹּאכְלוּ; וּלְגוּפְכֶם -- מַה תִּלְבְּשׁוּ.
<A NAME="23"> </A>
<B class="number">23</B>&nbsp;הֲלֹא הַנֶּפֶשׁ חֲשׁוּבָה מִן הַמָּזוֹן, וְהַגּוּף חָשׁוּב מִן הַלְּבוּשׁ.
<A NAME="24"> </A>
<B class="number">24</B>&nbsp;הִתְבּוֹנְנוּ אֶל הָעוֹרְבִים: אֵינָם זוֹרְעִים וְאֵינָם קוֹצְרִים. גַּם אָסָם אוֹ מַחְסָן אֵין לָהֶם, וֵאלֹהִים מְכַלְכֵּל אוֹתָם. עַל אַחַת כַּמָּה וְכַמָּה חֲשׁוּבִים אַתֶּם מִן הַצִּפֳּרִים!(<a href="../../Tenach/Iyov/Iyov38.htm#41">איוב לח' מא'</a>)
<A NAME="25"> </A>
<B class="number">25</B>&nbsp;וּמִי מִכֶּם בְּדַאֲגָתוֹ יָכוֹל <span class="x" onmousemove="Show('perush','להוסיף טפח... -- או: להוסיף אמה על קומתו' ,event);" onmouseout="Hide();">לְהוֹסִיף טֶפַח עַל שְׁנוֹת חַיָּיו</span>?
<A NAME="26"> </A>
<B class="number">26</B>&nbsp;וְכֵיוָן שֶׁאֵינְכֶם יְכוֹלִים לַעֲשׂוֹת דְּבָרִים פְּעוּטִים, לָמָּה תִּדְאֲגוּ לִשְׁאָר הַדְּבָרִים?
<A NAME="27"> </A>
<B class="number">27</B>&nbsp;הִתְבּוֹנְנוּ אֶל הַשּׁוֹשַׁנִּים, אֵיךְ הֵם גְּדֵלִים; אֵינָם טוֹוִים אַף אֵינָם אוֹרְגִים. אַךְ אוֹמֵר אֲנִי לָכֶם, גַּם שְׁלֹמֹה בְּכָל הֲדָרוֹ לֹא הָיָה לָבוּשׁ כְּאֶחָד מֵהֶם.
<A NAME="28"> </A>
<B class="number">28</B>&nbsp;וְאִם כָּכָה מַלְבִּישׁ אֱלֹהִים אֶת חֲצִיר הַשָּׂדֶה, אֲשֶׁר הַיּוֹם יֶשְׁנוֹ וּמָחָר יֻשְׁלַךְ לְתוֹךְ הַתַּנּוּר, עַל אַחַת כַּמָּה וְכַמָּה אֶתְכֶם, קְטַנֵּי אֱמוּנָה!
<A NAME="29"> </A>
<B class="number">29</B>&nbsp;גַּם אַתֶּם, אַל תִּהְיוּ שׁוֹאֲלִים מַה תֹּאכְלוּ וּמַה תִּשְׁתּוּ, וְאַל תִּהְיוּ דּוֹאֲגִים.
<A NAME="30"> </A>
<B class="number">30</B>&nbsp;כִּי אֻמּוֹת הָעוֹלָם מְבַקְשִׁים אֶת כָּל הַדְּבָרִים הָאֵלֶּה, וְאַתֶּם, אֲבִיכֶם יוֹדֵעַ שֶׁאַתֶּם צְרִיכִים לָהֶם.
<A NAME="31"> </A>
<B class="number">31</B>&nbsp;לָכֵן בַּקְּשׁוּ אֶת מַלְכוּתוֹ, וְכָל אֵלֶּה יִוָּסְפוּ לָכֶם.(<a href="../../Tenach/MelachimA/MelachimA03.htm#13">מלכים א', ג' יג'</a>)
<A NAME="32"> </A>
<B class="number">32</B>&nbsp;אַל תִּירָא עֵדֶר קָּטָן,(<a href="../../Tenach/Yishayah/Yishayah41.htm#14">ישעיהו מא' יד'</a>) כִּי לְרָצוֹן הָיָה מִלִּפְנֵי אֲבִיכֶם לָתֵת לָכֶם אֶת הַמַּלְכוּת.(<a href="../../Tenach/Daniel/Daniel07.htm#27">דניאל ז' כז'</a>)
<a name="alda"> </a>
<A NAME="33"> </A>
<B class="number">33</B>&nbsp;מִכְרוּ אֶת נִכְסֵיכֶם וּתְנוּ לִצְדָקָה. עֲשׂוּ לָכֶם אַרְנָקִים שֶׁאֵינָם מִתְבַּלִּים, אוֹצָר לֹא מִתְכַּלֶּה בַּשָּׁמַיִם -- בַּמָּקוֹם שֶׁאֵין גַּנָּב מִתְקָרֵב לְשָׁם וְאֵין הָעָשׁ מַשְׁחִית;(<a href="../../Tenach/Chagay/Chagay01.htm#6">חגי א' ו'</a>)
<A NAME="34"> </A>
<B class="number">34</B>&nbsp;כִּי בַּמָּקוֹם שֶׁמֻּנָּח אוֹצַרְכֶם, שָׁם יִהְיֶה גַּם לְבַבְכֶם."</p>
<a name="ale"> </a>
<h2>יש לעמוד על המשמר</h2>
<h3>(<a href="../Matthew/Matthew24.htm#axe">מתי כד' 51-45</a>)</h3>
<p>
<A NAME="35"> </A>
<B class="number">35</B>&nbsp;"יִהְיוּ מָתְנֵיכֶם חֲגוּרִים וּמְנוֹרוֹתֵיכֶם דּוֹלְקוֹת.(<a href="../../Tenach/Shemot/Shemot12.htm#11">שמות יב' יא'</a>)
<A NAME="36"> </A>
<B class="number">36</B>&nbsp;וְאַתֶּם הֱיוּ דּוֹמִים לַאֲנָשִׁים הַמְחַכִּים לַאֲדוֹנָם בְּצִפִּיָּה לְבוֹאוֹ מִן הַחֲתֻנָּה, בְּאֹפֶן שֶׁבְּבוֹאוֹ וּבְדָפְקוֹ יִפְתְּחוּ לוֹ מִיָּד.
<A NAME="37"> </A>
<B class="number">37</B>&nbsp;אַשְׁרֵי אוֹתָם הָעֲבָדִים אֲשֶׁר הָאָדוֹן בְּבוֹאוֹ יִמְצָאֵם עוֹמְדִים עַל הַמִּשְׁמָר. אָמֵן אוֹמֵר אֲנִי לָכֶם, הוּא יֶאֱזֹר אֶת מָתְנָיו, יוֹשִׁיבֵם, וְיִגַּשׁ לְשָׁרֵת אוֹתָם.
<A NAME="38"> </A>
<B class="number">38</B>&nbsp;וְאִם יָבוֹא בָּאַשְׁמֹרֶת הַשְּׁנִיָּה אוֹ בָּאַשְׁמֹרֶת הַשְּׁלִישִׁית וְיִמְצָאֵם כָּךְ, אַשְׁרֵי הָעֲבָדִים הָהֵם.
<A NAME="39"> </A>
<B class="number">39</B>&nbsp;זֹאת דְּעוּ: אִלּוּ יָדַע בַּעַל הַבַּיִת בְּאֵיזוֹ שָׁעָה יָבוֹא הַגַּנָּב, לֹא הָיָה מַנִּיחַ לַחֲדֹר אֶל בֵּיתוֹ.
<A NAME="40"> </A>
<B class="number">40</B>&nbsp;גַּם אַתֶּם הֱיוּ מוּכָנִים, כִּי בְּשָׁעָה שֶׁלֹּא תַּעֲלֶה עַל דַּעְתְּכֶם יָבוֹא בֶּן-הָאָדָם."
<a name="alea"> </a>
<A NAME="41"> </A>
<B class="number">41</B>&nbsp;שָׁאַל כֵּיפָא: "אֲדוֹנֵנוּ, הֲרַק לָנוּ אַתָּה אוֹמֵר אֶת הַמָּשָׁל הַזֶּה אוֹ לַכֹּל?"
<A NAME="42"> </A>
<B class="number">42</B>&nbsp;הֵשִׁיב הָאָדוֹן: "מִי הוּא אֵפוֹא הַסּוֹכֵן הַנֶּאֱמָן וְהַנָּבוֹן אֲשֶׁר הָאָדוֹן יַפְקִידֵהוּ עַל מְשָׁרְתָיו לָתֵת לָהֶם אֶת אֲרוּחָתָם בַּזְּמַן?
<A NAME="43"> </A>
<B class="number">43</B>&nbsp;אַשְׁרֵי הָעֶבֶד הַהוּא אֲשֶׁר אֲדוֹנָיו יָבוֹא וְיִמְצָאֵהוּ עוֹשֶׂה כֵּן.
<A NAME="44"> </A>
<B class="number">44</B>&nbsp;אֱמֶת אֲנִי אוֹמֵר לָכֶם, עַל כָּל נְכָסָיו יַפְקִיד אוֹתוֹ.
<A NAME="45"> </A>
<B class="number">45</B>&nbsp;אַךְ הָעֶבֶד הַהוּא אִם יֹאמַר בְּלִבּוֹ, 'מְאַחֵר אֲדוֹנִי לָבוֹא', וְיַתְחִיל לְהַכּוֹת אֶת הָעֲבָדִים וְהַשְּׁפָחוֹת וְלֶאֱכֹל וְלִשְׁתּוֹת וּלְהִשְׁתַּכֵּר,
<A NAME="46"> </A>
<B class="number">46</B>&nbsp;בּוֹא יָבוֹא הָאָדוֹן שֶׁל אוֹתוֹ עֶבֶד בְּיוֹם שֶׁאֵינֶנּוּ מְצַפֶּה לוֹ וּבְשָׁעָה שֶׁאֵינוֹ יוֹדֵעַ, וִישַׁסֵּף אוֹתוֹ וְיָשִׂים חֶלְקוֹ עִם הַבִּלְתִּי-מַאֲמִינִים.
<A NAME="47"> </A>
<B class="number">47</B>&nbsp;וְהָעֶבֶד הַהוּא אֲשֶׁר יָדַע אֶת רְצוֹן אֲדוֹנָיו וְלֹא הֵכִין וְלֹא עָשָׂה כִּרְצוֹנוֹ יֻכֶּה מַכּוֹת רַבּוֹת.
<A NAME="48"> </A>
<B class="number">48</B>&nbsp;אֲבָל זֶה שֶׁלֹּא יָדַע וְעָשָׂה דְּבָרִים שֶׁהוּא חַיָּב עֲלֵיהֶם מַכּוֹת, יֻכֶּה מְעַט. כָּל מִי שֶׁנִּתַּן לוֹ הַרְבֵּה, יִדָּרֵשׁ מִמֶּנּוּ הַרְבֵּה; וּמִי שֶׁהֻפְקַד בְּיָדוֹ הַרְבֵּה, יִדְרְשׁוּ מִמֶּנּוּ עוֹד יוֹתֵר."(<a href="../../Tenach/Devarim/Devarim25.htm#2">דברים כה' ב'</a>)</p>
<a name="alf"> </a>
<h2>פילוג בגלל ישוע</h2>
<h3>(<a href="../Matthew/Matthew10.htm#aje">מתי י' 39-32</a>)</h3>
<p>
<A NAME="49"> </A>
<B class="number">49</B>&nbsp;"אֵשׁ בָּאתִי לְשַׁלֵּחַ עַל פְּנֵי הָאָרֶץ וּמֶה חָפַצְתִּי שֶׁכְּבָר תִּבְעַר!
<A NAME="50"> </A>
<B class="number">50</B>&nbsp;אֶלָּא שֶׁעָלַי לְהִטָּבֵל טְבִילָה וּמַה כְּבֵדָה עָלַי הַמּוּעָקָה עַד אֲשֶׁר תֻּשְׁלַם!
<a name="alfa"> </a>
<A NAME="51"> </A>
<B class="number">51</B>&nbsp;הַסְבוּרִים אַתֶּם שֶׁבָּאתִי לָשִׂים שָׁלוֹם בָּאָרֶץ? לֹא, אוֹמֵר אֲנִי לָכֶם, אֶלָּא מַחֲלֹקֶת.
<A NAME="52"> </A>
<B class="number">52</B>&nbsp;מֵעַתָּה חֲמִשָּׁה בְּבַיִת אֶחָד יִהְיוּ שְׁרוּיִים בְּמַחֲלֹקֶת, שְׁלוֹשָׁה נֶגֶד שְׁנַיִם וּשְׁנַיִם נֶגֶד שְׁלוֹשָׁה.
<A NAME="53"> </A>
<B class="number">53</B>&nbsp;הָאָב נֶגֶד הַבֵּן וְהַבֵּן נֶגֶד הָאָב; הָאֵם נֶגֶד הַבַּת וְהַבַּת נֶגֶד הָאֵם; הֶחָמוֹת נֶגֶד כַּלָּתָהּ וְהַכַּלָּה נֶגֶד חֲמוֹתָהּ."(<a href="../../Tenach/Micha/Micha07.htm#6">מיכה ז' ו'</a>)</p>
<a name="alg"> </a>
<h2>הבחנת הזמנים</h2>
<h3>(<a href="../Matthew/Matthew16.htm#apba">מתי טז' 3-2</a>)</h3>
<p>
<A NAME="54"> </A>
<B class="number">54</B>&nbsp;אָמַר גַּם אֶל הֶהָמוֹן: "כַּאֲשֶׁר אַתֶּם רוֹאִים עָנָן עוֹלֶה מִמַּעֲרָב, מִיָּד אַתֶּם אוֹמְרִים 'גֶּשֶׁם בָּא'; וְאָכֵן הַגֶּשֶׁם בָּא.
<A NAME="55"> </A>
<B class="number">55</B>&nbsp;וְכַאֲשֶׁר נוֹשֶׁבֶת רוּחַ דְּרוֹמִית אַתֶּם אוֹמְרִים 'יִהְיֶה חַם'; וְאָכֵן הַחֹם בָּא.
<A NAME="56"> </A>
<B class="number">56</B>&nbsp;צְבוּעִים! אֶת פְּנֵי הָאָרֶץ וּפְנֵי הַשָּׁמַיִם יוֹדְעִים אַתֶּם לְפָרֵשׁ, הֲכֵיצַד אֵינְכֶם יוֹדְעִים לְפָרֵשׁ אֶת הַזְּמַן הַזֶּה?"</p>
<a name="alh"> </a>
<h2>התפייסות</h2>
<h3>(<a href="../Matthew/Matthew05.htm#aefa">מתי ה' 26-25</a>)</h3>
<p>
<A NAME="57"> </A>
<B class="number">57</B>&nbsp;"וּמַדּוּעַ אַתֶּם בְּעַצְמְכֶם אֵינְכֶם שׁוֹפְטִים נְכוֹנָה?
<A NAME="58"> </A>
<B class="number">58</B>&nbsp;כַּאֲשֶׁר אַתָּה הוֹלֵךְ עִם אִישׁ רִיבְךָ אֶל הַשַּׁלִּיט, הִשְׁתַּדֵּל לְהַשְׁלִים עִמּוֹ בְּעוֹדְךָ בַּדֶּרֶךְ; שֶׁאִם לֹא כֵן יִסְחַב אוֹתְךָ אֶל הַשּׁוֹפֵט, וְהַשּׁוֹפֵט יִמְסֹר אוֹתְךָ לַשּׁוֹטֵר, וְהַשּׁוֹטֵר יַשְׁלִיךְ אוֹתְךָ לַכֶּלֶא.
<A NAME="59"> </A>
<B class="number">59</B>&nbsp;אוֹמֵר אֲנִי לְךָ, לֹא תֵּצֵא מִשָּׁם עַד אֲשֶׁר תְּשַׁלֵּם אֶת הַפְּרוּטָה הָאַחֲרוֹנָה."</p>
<a href="Luke13.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>