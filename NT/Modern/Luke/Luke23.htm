<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Luke23</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Luke22.htm">לפרק הקודם</a>
<a name="awa"> </a>
<h1>הבשורה על-פי לוקס<br>
פרק כג</h1>
<a name="awb"> </a>
<h2>ישוע לפני פילטוס</h2>
<h3>(<a href="../Matthew/Matthew27.htm#bab">מתי כז' 2-1</a>,&nbsp;<a href="../Matthew/Matthew27.htm#11">14-11</a>;&nbsp;<a href="../Mark/Mark15.htm#aob">מרקוס טו' 5-1</a>;&nbsp;<a href="../John/John18.htm#ard">יוחנן יח' 38-28</a>)</h3>
<p>
<A NAME="1"> </A>
<B class="number">1</B>&nbsp;כָּל הַנֶּאֱסָפִים קָמוּ וְהוֹלִיכוּהוּ אֶל פִּילָטוֹס.
<A NAME="2"> </A>
<B class="number">2</B>&nbsp;שָׁם הֵחֵלּוּ לְהַאֲשִׁים אוֹתוֹ בְּאָמְרָם: "אֶת זֶה מָצָאנוּ מַדִּיחַ אֶת עַמֵּנוּ, אוֹסֵר לָתֵת מַס לַקֵּיסָר, וְאוֹמֵר עַל עַצְמוֹ שֶׁהוּא מָשִׁיחַ, כְּלוֹמַר מֶלֶךְ."
<A NAME="3"> </A>
<B class="number">3</B>&nbsp;שָׁאַל אוֹתוֹ פִּילָטוֹס: "אַתָּה מֶלֶךְ הַיְּהוּדִים?" הֵשִׁיב לוֹ יֵשׁוּעַ: "אַתָּה אוֹמֵר."
<A NAME="4"> </A>
<B class="number">4</B>&nbsp;אָמַר פִּילָטוֹס אֶל רָאשֵׁי הַכֹּהֲנִים וְאֶל הֲמוֹן הָעָם: "אֵינֶנִּי מוֹצֵא שׁוּם אַשְׁמָה בָּאִישׁ הַזֶּה."
<A NAME="5"> </A>
<B class="number">5</B>&nbsp;אַךְ הֵם טָעֲנוּ בְּיֶתֶר שְׂאֵת: "הוּא מֵסִית אֶת הָעָם בְּלַמְּדוֹ בְּכָל יְהוּדָה, הָחֵל מִן הַגָּלִיל וְעַד כָּאן."
<A NAME="6"> </A>
<B class="number">6</B>&nbsp;כַּאֲשֶׁר שָׁמַע זֹאת פִּילָטוֹס חָקַר אִם הָאִישׁ גְּלִילִי.
<A NAME="7"> </A>
<B class="number">7</B>&nbsp;מִשֶּׁנּוֹכַח כִּי מִתְּחוּם שִׁלְטוֹנוֹ שֶׁל הוֹרְדוֹס הוּא, שָׁלַח אוֹתוֹ אֶל הוֹרְדוֹס, שֶׁהָיָה גַּם הוּא בִּירוּשָׁלַיִם בְּאוֹתָם יָמִים.
<A NAME="8"> </A>
<B class="number">8</B>&nbsp;הוֹרְדוֹס שָׂמַח מְאֹד כִּרְאוֹתוֹ אֶת יֵשׁוּעַ, שֶׁכֵּן מִיָּמִים רַבִּים הִשְׁתּוֹקֵק לִרְאוֹת אוֹתוֹ מִפְּנֵי שֶׁשָּׁמַע עַל אוֹדוֹתָיו וְקִוָּה לִרְאוֹת נֵס נַעֲשֶׂה עַל-יָדָיו.
<A NAME="9"> </A>
<B class="number">9</B>&nbsp;הוּא שָׁאַל אוֹתוֹ עַל דְּבָרִים רַבִּים, אַךְ יֵשׁוּעַ לֹא הֵשִׁיב לוֹ דָּבָר.
<A NAME="10"> </A>
<B class="number">10</B>&nbsp;עָמְדוּ רָאשֵׁי הַכֹּהֲנִים וְהַסּוֹפְרִים וְהֶאֱשִׁימוּהוּ נִמְרָצוֹת.
<A NAME="11"> </A>
<B class="number">11</B>&nbsp;הִתְחִילוּ הוֹרְדוֹס וְחַיָּלָיו לְבַזּוֹתוֹ וְהֵתֵלּוּ בּוֹ. הֵם הִלְבִּישׁוּהוּ גְּלִימָה מַבְהִיקָה וּשְׁלָחוּהוּ אֶל פִּילָטוֹס.
<A NAME="12"> </A>
<B class="number">12</B>&nbsp;אוֹתוֹ יוֹם נַעֲשׂוּ פִּילָטוֹס וְהוֹרְדוֹס יְדִידִים זֶה לָזֶה, כִּי קֹדֶם לָכֵן שָׂרְרָה אֵיבָה בֵּינֵיהֶם.</p>
<a name="awc"> </a>
<h2>פסק דין מוות</h2>
<h3>(<a href="../Matthew/Matthew27.htm#bac">מתי כז' 26-15</a>;&nbsp;<a href="../Mark/Mark15.htm#aoc">מרקוס טו' 15-6</a>;&nbsp;<a href="../John/John18.htm#are">יוחנן יח' 39-יט' 16</a>)</h3>
<p>
<A NAME="13"> </A>
<B class="number">13</B>&nbsp;פִּילָטוֹס קָרָא אֵלָיו אֶת רָאשֵׁי הַכֹּהֲנִים וְהַשָּׂרִים וְהָעָם,
<A NAME="14"> </A>
<B class="number">14</B>&nbsp;וְאָמַר לָהֶם: "הֲבֵאתֶם אֵלַי אֶת הָאִישׁ הַזֶּה כְּמַדִּיחַ אֶת הָעָם, וְהִנֵּה אֲנִי חָקַרְתִּי אוֹתוֹ לְעֵינֵיכֶם וְלֹא מָצָאתִי בָּאִישׁ הַזֶּה כָּל אַשְׁמָה מִן הַדְּבָרִים שֶׁאַתֶּם מַאֲשִׁימִים אוֹתוֹ.
<A NAME="15"> </A>
<B class="number">15</B>&nbsp;גַּם הוֹרְדוֹס לֹא מָצָא כְּלוּם, שֶׁהֲרֵי שָׁלַח אוֹתוֹ בַּחֲזָרָה אֵלֵינוּ. רְאוּ, הָאִישׁ אַף לֹא עָשָׂה דָּבָר אֶחָד הַמְחַיֵּב מָוֶת.
<A NAME="16"> </A>
<B class="number">16</B>&nbsp;לָכֵן אַעֲנִישׁ אוֹתוֹ בְּמַלְקוֹת וַאֲשַׁחְרֵר אוֹתוֹ."
[<span class="x" onmousemove="Show('perush','לא ברור אם הפסוק עקרי' ,event);" onmouseout="Hide();">
<A NAME="17"> </A>
<B class="number">17</B>&nbsp;כִּי הָיָה עָלָיו לְשַׁחְרֵר לָהֶם אִישׁ אֶחָד בֶּחָג.</span>]
<A NAME="18"> </A>
<B class="number">18</B>&nbsp;אֶלָּא שֶׁכֻּלָּם יַחְדָּיו צָעֲקוּ: "קַח אוֹתוֹ וְשַׁחְרֵר לָנוּ אֶת בַּר-אַבָּא!" --
<A NAME="19"> </A>
<B class="number">19</B>&nbsp;אִישׁ שֶׁהֻשְׁלַךְ לְבֵית כֶּלֶא בִּגְלַל אֵיזֶה מֶרֶד שֶׁהָיָה בָּעִיר וּבִגְלַל רֶצַח.
<A NAME="20"> </A>
<B class="number">20</B>&nbsp;פִּילָטוֹס הוֹסִיף לְדַבֵּר אֲלֵיהֶם, כִּי רָצָה לְשַׁחְרֵר אֶת יֵשׁוּעַ.
<A NAME="21"> </A>
<B class="number">21</B>&nbsp;אַךְ הֵם צָעֲקוּ: "צְלֹב, צְלֹב אוֹתוֹ!"
<A NAME="22"> </A>
<B class="number">22</B>&nbsp;אָמַר לָהֶם פַּעַם שְׁלִישִׁית: "אֲבָל מָה רָעָה עָשָׂה זֶה? לֹא מָצָאתִי בּוֹ כָּל אַשְׁמָה מְחַיֶּבֶת מָוֶת. עַל כֵּן אַעֲנִישׁ אוֹתוֹ בְּמַלְקוֹת וַאֲשַׁחְרֵר אוֹתוֹ."
<A NAME="23"> </A>
<B class="number">23</B>&nbsp;אַךְ הֵם הִגְבִּירוּ לַחֲצָם וּבְקוֹל גָּדוֹל דָּרְשׁוּ שֶׁיִּצָּלֵב. וְאָכֵן הִכְרִיעוּ קוֹלוֹתֵיהֶם אֶת הַכַּף.
<A NAME="24"> </A>
<B class="number">24</B>&nbsp;פִּילָטוֹס פָּסַק שֶׁתִּתְמַלֵּא דְּרִישָׁתָם (<a href="../../Tenach/Shemot/Shemot23.htm#2">שמות כג' ב'</a>)
<A NAME="25"> </A>
<B class="number">25</B>&nbsp;וְשִׁחְרֵר אֶת הָאִישׁ אֲשֶׁר בִּקְשׁוּ, זֶה שֶׁהֻשְׁלַךְ לְבֵית כֶּלֶא בִּגְלַל מֶרֶד וָרֶצַח, וְאֶת יֵשׁוּעַ הִפְקִיד לִרְצוֹנָם.</p>
<a name="awd"> </a>
<h2>צליבת ישוע</h2>
<h3>(<a href="../Matthew/Matthew27.htm#bad">מתי כז' 44-32</a>;&nbsp;<a href="../Mark/Mark15.htm#aod">מרקוס טו' 32-21</a>;&nbsp;<a href="../John/John19.htm#asc">יוחנן יט' 27-17</a>)</h3>
<p>
<A NAME="26"> </A>
<B class="number">26</B>&nbsp;כַּאֲשֶׁר הוֹלִיכוּהוּ מִשָּׁם עָצְרוּ אִישׁ אֶחָד שֶׁבָּא מִן הַשָּׂדֶה, אֶת שִׁמְעוֹן מִקִּירֶנְיָה, וְשָׂמוּ עָלָיו אֶת הַצְּלָב כְּדֵי שֶׁיִּשָּׂא אוֹתוֹ אַחֲרֵי יֵשׁוּעַ.
<A NAME="27"> </A>
<B class="number">27</B>&nbsp;אַחֲרָיו הָלְכוּ הָמוֹן רַב מִן הָעָם, וְגַם נָשִׁים שֶׁסָּפְדוּ וְקוֹנְנוּ עָלָיו.
<A NAME="28"> </A>
<B class="number">28</B>&nbsp;פָּנָה אֲלֵיהֶן יֵשׁוּעַ וְאָמַר: "בְּנוֹת יְרוּשָׁלַיִם, אַל תִּבְכֶּינָה עָלַי, אֶלָּא עַל עַצְמְכֶן בְּכֶינָה וְעַל יַלְדֵיכֶן,
<A NAME="29"> </A>
<B class="number">29</B>&nbsp;כִּי הִנֵּה יָמִים בָּאִים וְיֹאמְרוּ, 'אַשְׁרֵי הָעֲקָרוֹת, אַשְׁרֵי כָּל בֶּטֶן שֶׁלֹּא יָלְדָה וְאַשְׁרֵי הַשָּׁדַיִם שֶׁלֹּא הֵינִיקוּ'.
<A NAME="30"> </A>
<B class="number">30</B>&nbsp;אָז יֹאמְרוּ אֶל הֶהָרִים, 'נִפְלוּ עָלֵינוּ', וְאֶל הַגְּבָעוֹת, 'כַּסּוּנוּ';(<a href="../../Tenach/Hoshea/Hoshea10.htm#8">הושע י' ח'</a>)
<A NAME="31"> </A>
<B class="number">31</B>&nbsp;שֶׁהֲרֵי אִם כָּכָה עוֹשִׂים בָּעֵץ הַלַּח, מַה יִּקְרֶה לַיָּבֵשׁ?"
<A NAME="32"> </A>
<B class="number">32</B>&nbsp;גַּם שְׁנַיִם אֲחֵרִים, פּוֹשְׁעִים, הוּבְלוּ כְּדֵי שֶׁיּוּמְתוּ אִתּוֹ.
<A NAME="33"> </A>
<B class="number">33</B>&nbsp;כְּשֶׁבָּאוּ אֶל הַמָּקוֹם הַנִּקְרָא גָּלְגֹּתָּא צָלְבוּ אוֹתוֹ שָׁם עִם הַפּוֹשְׁעִים, אֶחָד מִימִינוֹ וְאֶחָד מִשְּׂמֹאלוֹ.
<A NAME="34"> </A>
<B class="number">34</B>&nbsp;אָמַר יֵשׁוּעַ: "אָבִי, סְלַח לָהֶם, כִּי אֵינָם יוֹדְעִים מַה שֶּׁהֵם עוֹשִׂים." וְהֵם חִלְּקוּ אֶת בְּגָדָיו לְאַחַר שֶׁהִפִּילוּ גּוֹרָלוֹת.(<a href="../../Tenach/Tehillim/Tehillim22.htm#19">תהילים כב' יט'</a>)
<A NAME="35"> </A>
<B class="number">35</B>&nbsp;אוֹתָהּ שָׁעָה עָמַד הָעָם וְהִתְבּוֹנֵן, וְהַמַּנְהִיגִים גַּם הֵם לָעֲגוּ לוֹ בְּאָמְרָם: "אֲחֵרִים הוּא הוֹשִׁיעַ; שֶׁיּוֹשִׁיעַ אֶת עַצְמוֹ אִם הוּא הַמָּשִׁיחַ בְּחִיר הָאֱלֹהִים!"(<a href="../../Tenach/Tehillim/Tehillim22.htm#8">תהילים כב' ח'-ט'</a>)
<A NAME="36"> </A>
<B class="number">36</B>&nbsp;גַם אַנְשֵׁי הַצָּבָא הֵתֵלּוּ בּוֹ. הֵם הִתְקָרְבוּ וְהִגִּישׁוּ לוֹ חֹמֶץ,(<a href="../../Tenach/Tehillim/Tehillim69.htm#22">תהילים סט' כב'</a>)
<A NAME="37"> </A>
<B class="number">37</B>&nbsp;וְאָמְרוּ: "אִם אַתָּה מֶלֶךְ הַיְּהוּדִים, הוֹשַׁע אֶת עַצְמְךָ!"
<A NAME="38"> </A>
<B class="number">38</B>&nbsp;וְגַם כְּתֹבֶת הָיְתָה מֵעָלָיו: "זֶהוּ מֶלֶךְ הַיְּהוּדִים."
<A NAME="39"> </A>
<B class="number">39</B>&nbsp;אַחַד הַפּוֹשְׁעִים הַמּוּקָעִים הֵטִיחַ כְּלַפָּיו: "הֲלֹא אַתָּה הַמָּשִׁיחַ! הַצֵּל אֶת עַצְמְךָ וְאוֹתָנוּ!"
<A NAME="40"> </A>
<B class="number">40</B>&nbsp;הֵשִׁיב הַשֵּׁנִי כְּשֶׁהוּא גּוֹעֵר בּוֹ: "אֵינְךָ יָרֵא מֵאֱלֹהִים? הֲרֵי אַתָּה נָתוּן בְּאוֹתוֹ גְּזַר דִּין!
<A NAME="41"> </A>
<B class="number">41</B>&nbsp;אֲנַחְנוּ לְפִי הַצֶּדֶק, כִּי אָנוּ מְקַבְּלִים גְּמוּל רָאוּי עַל מַה שֶּׁעָשִׂינוּ, אֲבָל הָאִישׁ הַזֶּה לֹא עָשָׂה שׁוּם רַע."
<A NAME="42"> </A>
<B class="number">42</B>&nbsp;וְעוֹד אָמַר: "יֵשׁוּעַ, אָנָּא זְכֹר אוֹתִי כַּאֲשֶׁר תִּכָּנֵס לְמַלְכוּתְךָ."(<a href="../../Tenach/Tehillim/Tehillima6.htm#4">תהילים קו' ד'</a>)
<A NAME="43"> </A>
<B class="number">43</B>&nbsp;הֵשִׁיב לוֹ יֵשׁוּעַ: "אָמֵן. אוֹמֵר אֲנִי לְךָ, הַיּוֹם תִּהְיֶה אַתָּה אִתִּי בְּגַן-עֵדֶן."</p>
<a name="awe"> </a>
<h2>מותו וקבורתו</h2>
<h3>(<a href="../Matthew/Matthew27.htm#bae">מתי כז' 61-45</a>;&nbsp;<a href="../Mark/Mark15.htm#aoe">מרקוס טו' 47-33</a>;&nbsp;<a href="../John/John19.htm#asd">יוחנן יט' 42-28</a>)</h3>
<p>
<A NAME="44"> </A>
<B class="number">44</B>&nbsp;בְּעֵרֶךְ בְּשָׁעָה שְׁתֵּים-עֶשְׂרֵה בַּצָּהֳרַיִם הִשְׂתָּרֵר חֹשֶׁךְ עַל כָּל הָאָרֶץ עַד הַשָּׁעָה שָׁלוֹשׁ.
<A NAME="45"> </A>
<B class="number">45</B>&nbsp;הַשֶּׁמֶשׁ חָשְׁכָה וּפָרֹכֶת הַהֵיכָל נִקְרְעָה לִשְׁנַיִם.(<a href="../../Tenach/DivreiB/DivreiB03.htm#14">דברי הימים ב', ג' יד'</a>)
<A NAME="46"> </A>
<B class="number">46</B>&nbsp;וְיֵשׁוּעַ קָרָא בְּקוֹל גָּדוֹל: "אָבִי, בְּיָדְךָ אַפְקִיד רוּחִי",(<a href="../../Tenach/Tehillim/Tehillim31.htm#6">תהילים לא' ו'</a>) וְנָפַח אֶת רוּחוֹ.
<A NAME="47"> </A>
<B class="number">47</B>&nbsp;כְּשֶׁרָאָה שַׂר הַמֵּאָה אֶת הַמִּתְרַחֵשׁ נָתַן כָּבוֹד לֵאלֹהִים בְּאָמְרוֹ: "בֶּאֱמֶת, הָאִישׁ הַזֶּה הָיָה צַדִּיק!"
<A NAME="48"> </A>
<B class="number">48</B>&nbsp;כָּל הֶהָמוֹן אֲשֶׁר נִקְהֲלוּ אֶל הַמַּרְאֶה הַזֶּה, כִּרְאוֹתָם אֶת הַמִתְרַחֵשׁ הִכּוּ עַל חֲזוֹתֵיהֶם. הֵם חָזְרוּ לְבָתֵּיהֶם,
<A NAME="49"> </A>
<B class="number">49</B>&nbsp;אַךְ כָּל מַכָּרָיו, גַּם הַנָּשִׁים אֲשֶׁר הָלְכוּ אִתּוֹ מִן הַגָּלִיל, עָמְדוּ מֵרָחוֹק וְרָאוּ אֶת הַנַּעֲשֶׂה.(<a href="../../Tenach/Tehillim/Tehillim38.htm#12">תהילים לח' יב'</a>)
<A NAME="50"> </A>
<B class="number">50</B>&nbsp;וְאִישׁ אֶחָד, יוֹסֵף שְׁמוֹ, שֶׁהָיָה חֲבֵר הַסַּנְהֶדְרִין וְתוֹשַׁב הָעִיר הַיְּהוּדִית רָמָתַיִם, אִישׁ טוֹב וְצַדִּיק וּמְחַכֶּה לְמַלְכוּת אֱלֹהִים,
<A NAME="51"> </A>
<B class="number">51</B>&nbsp;לֹא הִסְכִּים לְתָכְנִיתָם וּלְפָעֳלָם.
<A NAME="52"> </A>
<B class="number">52</B>&nbsp;הוּא בָּא אֶל פִּילָטוֹס וּבִקֵּשׁ מִמֶּנּוּ אֶת גּוּפַת יֵשׁוּעַ.
<A NAME="53"> </A>
<B class="number">53</B>&nbsp;אַחֲרֵי שֶׁהוֹרִידָהּ עָטַף אוֹתָהּ בְּסָדִין וְהִנִּיחָהּ בְּקֶבֶר חָצוּב בְּסֶלַע, שֶׁעַד אָז לֹא הֻנַּח בּוֹ אִישׁ.(<a href="../../Tenach/Yishayah/Yishayah53.htm#9">ישעיהו נג' ט'</a>)
<A NAME="54"> </A>
<B class="number">54</B>&nbsp;אוֹתוֹ יוֹם הָיָה עֶרֶב שַׁבָּת וְהַשַּׁבָּת קָרְבָה.
<A NAME="55"> </A>
<B class="number">55</B>&nbsp;הַנָּשִׁים שֶׁבָּאוּ עִם יֵשׁוּעַ מִן הַגָּלִיל הָלְכוּ אַחֲרֵי יוֹסֵף. הֵן רָאוּ אֶת הַקֶּבֶר וְרָאוּ כֵּיצַד הֻנְּחָה גּוּפָתוֹ.
<A NAME="56"> </A>
<B class="number">56</B>&nbsp;אַחֲרֵי שֶׁחָזְרוּ הֵכִינוּ בְּשָׂמִים וּמִרְקָחוֹת וּבַשַּׁבָּת שָׁבְתוּ עַל-פִּי הַמִּצְוָה.(<a href="../../Tenach/Shemot/Shemot20.htm#8">שמות כ' ח'-י'</a>)</p>
<a href="Luke24.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>