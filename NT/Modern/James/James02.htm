<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>James02</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="James01.htm">לפרק הקודם</a>
<a name="aba"> </a>
<h1>אגרת יעקב<br>
פרק ב</h1>
<a name="abb"> </a>
<h2>הזהרה על משוא פנים</h2>
<p>
<A NAME="1"> </A>
<B class="number">1</B>&nbsp;אַחַי, אַל יְהֵא בָּכֶם מַשּׂוֹא פָּנִים בֶּאֱמוּנַת אֲדוֹנֵנוּ יֵשׁוּעַ הַמָּשִׁיחַ, אֲדוֹן הַכָּבוֹד.(<a href="../../Tenach/Vayikra/Vayikra19.htm#15">ויקרא יט' טו'</a>;&nbsp;<a href="../../Tenach/DivreiB/DivreiB19.htm#7">דברי הימים ב', יט' ז'</a>)
<A NAME="2"> </A>
<B class="number">2</B>&nbsp;אִם יָבוֹא אִישׁ לְבֵית הַכְּנֶסֶת שֶׁלָּכֶם וְטַבַּעַת זָהָב עַל יָדוֹ וּלְבוּשׁוֹ הָדוּר, וּבָא גַּם אִישׁ עָנִי לָבוּשׁ בְּגָדִים בָּלִים,
<A NAME="3"> </A>
<B class="number">3</B>&nbsp;וְהִנֵּה פּוֹנִים אַתֶּם אֶל הָאִישׁ אֲשֶׁר לְבוּשׁוֹ הָדוּר וְאוֹמְרִים: "שֵׁב לְךָ פֹּה בְּטוֹב"; וְלֶעָנִי אַתֶּם אוֹמְרִים: "עֲמֹד שָׁם" אוֹ "שֵׁב מִתַּחַת לַהֲדֹם רַגְלַי" --
<A NAME="4"> </A>
<B class="number">4</B>&nbsp;הַאִם אֵינְכֶם מַפְלִים בְּקִרְבְּכֶם בֵּין אִישׁ לְאִישׁ וְהוֹפְכִים לִהְיוֹת שׁוֹפְטִים בַּעֲלֵי מַחְשְׁבוֹת רֶשַׁע?
<A NAME="5"> </A>
<B class="number">5</B>&nbsp;שִׁמְעוּ, אַחַי אֲהוּבַי, הֲלֹא בַּעֲנִיֵּי הָעוֹלָם הַזֶּה בָּחַר אֱלֹהִים (<a href="../../Tenach/ShemuelA/ShemuelA02.htm#8">שמואל א', ב' ח'</a>) לִהְיוֹת עֲשִׁירֵי אֱמוּנָה וְיוֹרְשֵׁי הַמַּלְכוּת אֲשֶׁר הִבְטִיחַ לְאוֹהֲבָיו.
<A NAME="6"> </A>
<B class="number">6</B>&nbsp;וְאַתֶּם בְּזִיתֶם אֶת הֶעָנִי. הֲלֹא הָעֲשִׁירִים מְדַכְּאִים אֶתְכֶם וְסוֹחֲבִים אֶתְכֶם לְבָתֵּי מִשְׁפָּט.
<A NAME="7"> </A>
<B class="number">7</B>&nbsp;הֲלֹא הֵם הַמְגַדְּפִים אֶת הַשֵּׁם הַטּוֹב הַנִּקְרָא עֲלֵיכֶם.
<A NAME="8"> </A>
<B class="number">8</B>&nbsp;אִם בֶּאֱמֶת מְקַיְּמִים אַתֶּם אֶת תּוֹרַת הַמַּלְכוּת, כַּכָּתוּב, "וְאָהַבְתָּ לְרֵעֲךָ כָּמוֹךָ",(<a href="../../Tenach/Vayikra/Vayikra19.htm#18">ויקרא יט' יח'</a>) אֲזַי הֵיטַבְתֶּם לַעֲשׂוֹת.
<A NAME="9"> </A>
<B class="number">9</B>&nbsp;אֲבָל אִם אַתֶּם נוֹהֲגִים בְּמַשּׂוֹא פָּנִים, חוֹטְאִים אַתֶּם וְהַתּוֹרָה תַּאֲשִׁימְכֶם כְּעוֹבְרֵי עֲבֵרָה.(<a href="../../Tenach/Devarim/Devarim01.htm#17">דברים א' יז'</a>)
<A NAME="10"> </A>
<B class="number">10</B>&nbsp;הֲרֵי מִי שֶׁמְּקַיֵּם אֶת כָּל הַתּוֹרָה וְנִכְשָׁל בְּדָבָר אֶחָד, אָשֵׁם הוּא בַּכֹּל;(<a href="../../Tenach/Yechezkel/Yechezkel33.htm#13">יחזקאל לג' יג'</a>) 
<A NAME="11"> </A>
<B class="number">11</B>&nbsp;שֶׁכֵּן הָאוֹמֵר &quot;לֹא תִנְאַף&quot; אָמַר גַּם "לֹא תִרְצַח",(<a href="../../Tenach/Shemot/Shemot20.htm#12">שמות כ' יב'</a>;&nbsp;<a href="../../Tenach/Devarim/Devarim05.htm#16">דברים ה' טז'</a>) וְאִם אֵינְךָ נוֹאֵף אֲבָל כֵּן רוֹצֵחַ, עוֹבֵר אַתָּה עַל מִצְווֹת הַתּוֹרָה.
<A NAME="12"> </A>
<B class="number">12</B>&nbsp;דַּבְּרוּ וַעֲשׂוּ אֶת מַעֲשֵׂיכֶם כָּאֲנָשִׁים הָעֲתִידִים לְהִשָּׁפֵט עַל-פִּי תּוֹרָה שֶׁל חֵרוּת.
<A NAME="13"> </A>
<B class="number">13</B>&nbsp;אֵין רַחֲמִים בַּדִּין לְמִי שֶׁלֹּא נָהַג בְּרַחֲמִים; הָרַחֲמִים מִתְנַשְּׂאִים עַל הַדִּין.</p>
<a name="abc"> </a>
<h2>אמונה ומעשים</h2>
<p>
<A NAME="14"> </A>
<B class="number">14</B>&nbsp;אַחַי, מַה תּוֹעֶלֶת בַּדָּבָר אִם יֹאמַר אִישׁ, "יֵשׁ לִי אֱמוּנָה", וְאֵין לוֹ מַעֲשִׂים? הֲתוּכַל הָאֱמוּנָה לְהוֹשִׁיעוֹ?
<A NAME="15"> </A>
<B class="number">15</B>&nbsp;אָח אוֹ אָחוֹת אִם יִהְיוּ בְּעֵירֹם וְאֵין לָהֶם לֶחֶם חֻקָּם,(<a href="../../Tenach/Devarim/Devarim15.htm#11">דברים טו' יא'</a>)
<A NAME="16"> </A>
<B class="number">16</B>&nbsp;וְאִישׁ מִכֶּם יֹאמַר לָהֶם, "לְכוּ לְשָׁלוֹם, הִתְחַמְּמוּ וְאִכְלוּ לָשׂבַע", וְלֹא תִּתְּנוּ לָהֶם צָרְכֵי גּוּפָם -- מַה הוֹעַלְתֶּם?(<a href="../../Tenach/Yishayah/Yishayah58.htm#7">ישעיהו נח' ז'</a>)
<A NAME="17"> </A>
<B class="number">17</B>&nbsp;כָּךְ גַּם הָאֱמוּנָה, אִם אֵין בָּהּ מַעֲשִׂים, מֵתָה הִיא כְּשֶׁלְּעַצְמָהּ.
<A NAME="18"> </A>
<B class="number">18</B>&nbsp;וְאוּלָם מִישֶׁהוּ יֹאמַר, "אַתָּה, יֵשׁ לְךָ אֱמוּנָה; וַאֲנִי, יֵשׁ לִי מַעֲשִׂים. הַרְאֵנִי אֶת אֱמוּנָתְךָ בִּבְלִי הַמַּעֲשִׂים, וַאֲנִי אַרְאֶה לְךָ אֶת אֱמוּנָתִי מִתּוֹךְ מַעֲשַׂי.
<A NAME="19"> </A>
<B class="number">19</B>&nbsp;אַתָּה מַאֲמִין שֶׁהָאֱלֹהִים אֶחָד הוּא. הֵיטַבְתָּ לַעֲשׂוֹת! גַּם הַשֵּׁדִים מַאֲמִינִים וְאַף רוֹעֲדִים."
<A NAME="20"> </A>
<B class="number">20</B>&nbsp;אִישׁ בַּעַר, הַאִם רְצוֹנְךָ לְהִוָּכַח שֶׁאֱמוּנָה בְּלִי מַעֲשִׂים עֲקָרָה הִיא?
<A NAME="21"> </A>
<B class="number">21</B>&nbsp;אַבְרָהָם אָבִינוּ, הַאִם לֹא בְּמַעֲשָׂיו נִצְדַּק בְּהַעֲלוֹתוֹ אֶת יִצְחָק בְּנוֹ עַל הַמִּזְבֵּחַ?(<a href="../../Tenach/Bereshit/Bereshit22.htm#9">בראשית כב' ט'-י'</a>)
<A NAME="22"> </A>
<B class="number">22</B>&nbsp;רוֹאֶה אַתָּה כִּי הָאֱמוּנָה עָזְרָה לְמַעֲשָׂיו וּמִתּוֹךְ הַמַּעֲשִׂים הֻשְׁלְמָה הָאֱמוּנָה,
<A NAME="23"> </A>
<B class="number">23</B>&nbsp;וְהִתְקַיֵּם הַכָּתוּב הָאוֹמֵר, "וְהֶאֱמִן אַבְרָהָם בַּיהוה וַיַּחְשְׁבֶהָ לּוֹ צְדָקָה",(<a href="../../Tenach/Bereshit/Bereshit15.htm#6">בראשית טו' ו'</a>) וְגַם נִקְרָא "אוֹהֵב אֱלֹהִים".(<a href="../../Tenach/DivreiB/DivreiB20.htm#7">דברי הימים ב', כ' ז'</a>;&nbsp;<a href="../../Tenach/Yishayah/Yishayah41.htm#8">ישעיהו מא' ח'</a>)
<A NAME="24"> </A>
<B class="number">24</B>&nbsp;רוֹאִים אַתֶּם כִּי בְּמַעֲשִׂים יִצָּדֵק אִישׁ וְלֹא בֶּאֱמוּנָה לְבַדָּהּ.
<A NAME="25"> </A>
<B class="number">25</B>&nbsp;וְכֵן גַּם רָחָב הַזּוֹנָה, הַאִם לֹא נִצְדְּקָה בְּמַעֲשִׂים כַּאֲשֶׁר אָסְפָה אֶת שְׁלִיחֵי יְהוֹשֻׁעַ אֶל בֵּיתָהּ וְשִׁלְּחָה אוֹתָם בְּדֶרֶךְ אַחֶרֶת?(<a href="../../Tenach/Yehoshua/Yehoshua06.htm#17">יהושוע ו' יז'</a>)
<A NAME="26"> </A>
<B class="number">26</B>&nbsp;כִּי כְּשֵׁם שֶׁהַגּוּף בְּלֹא הָרוּחַ מֵת הוּא, כֵּן גַּם הָאֱמוּנָה בְּלֹא מַעֲשִׂים מֵתָה הִיא.</p>
<a href="James03.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>