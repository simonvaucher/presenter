<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>1Peter04</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="1Peter03.htm">לפרק הקודם</a>
<a name="ada"> </a>
<h1>אגרת פטרוס הראשונה<br>
פרק ד</h1>
<a name="adb"> </a>
<h2>סוכנים טובים של חסד אלהים</h2>
<p>
<A NAME="1"> </A>
<B class="number">1</B>&nbsp;כֵּיוָן שֶׁהַמָּשִׁיחַ סָבַל בַּעֲדֵנוּ בְּגוּפוֹ, גַּם אַתֶּם הִתְאַזְּרוּ בְּאוֹתוֹ הֲלָךְ-הָרוּחַ; שֶׁכֵּן הַסּוֹבֵל בְּגוּפוֹ חָדֵל לַחֲטֹא,
<A NAME="2"> </A>
<B class="number">2</B>&nbsp;לְמַעַן לֹא יִחְיֶה עוֹד לְפִי תַּאֲווֹת בְּנֵי אָדָם בַּזְּמַן שֶׁנּוֹתָר לוֹ לִחְיוֹת בְּגוּפוֹ, אֶלָּא לְפִי רְצוֹן אֱלֹהִים.
<A NAME="3"> </A>
<B class="number">3</B>&nbsp;הֵן דַּי הָיָה הַזְּמַן שֶׁעָבַר עֲלֵיכֶם בַּעֲשִׂיַּת חֵפֶץ הַגּוֹיִים, כַּאֲשֶׁר הִתְהַלַּכְתֶּם בְּדַרְכֵי זִמָּה וְתַאֲווֹת, שִׁכְרוּת וְהוֹלְלוּת, נִשְׁפֵי שְׁתִיָּה וַעֲבוֹדַת אֱלִילִים אֲסוּרָה.
<A NAME="4"> </A>
<B class="number">4</B>&nbsp;וְכֵיוָן שֶׁאֵינְכֶם רָצִים עִמָּהֶם לְשֶׁטֶף זִמָּתָם, תְּמֵהִים הֵם עַל כָּךְ וּמְגַדְּפִים.
<A NAME="5"> </A>
<B class="number">5</B>&nbsp;הַלָּלוּ יִתְּנוּ דִּין וְחֶשְׁבּוֹן לִפְנֵי מִי שֶׁעָתִיד לִשְׁפֹּט אֶת הַחַיִּים וְאֶת הַמֵּתִים.
<A NAME="6"> </A>
<B class="number">6</B>&nbsp;לָכֵן הִתְבַּשְּׂרוּ גַּם הַמֵּתִים, כְּדֵי שֶׁיִּשָּׁפְטוּ כְּדֶרֶךְ בְּנֵי אָדָם בַּבָּשָׂר, אַךְ יִחְיוּ כְּדֶרֶךְ אֱלֹהִים בָּרוּחַ.
<A NAME="7"> </A>
<B class="number">7</B>&nbsp;הִנֵּה קֵץ הַכֹּל קָרֵב. עַל כֵּן הֱיוּ מְפֻכָּחִים, וֶהֱיוּ עֵרִים לְהִתְפַּלֵּל.
<A NAME="8"> </A>
<B class="number">8</B>&nbsp;בְּרֹאשׁ וּבָרִאשׁוֹנָה אֶהֱבוּ אִישׁ אֶת רֵעֵהוּ אַהֲבָה עַזָּה, כִּי 'עַל רֹב פְּשָׁעִים תְּכַסֶּה אַהֲבָה'.(<a href="../../Tenach/Mishley/Mishley10.htm#12">משלי י' יב'</a>;&nbsp;<a href="../../Tenach/Yishayah/Yishayah55.htm#7">ישעיהו נה' ז'</a>)
<A NAME="9"> </A>
<B class="number">9</B>&nbsp;הֱיוּ מְאָרְחִים זֶה אֶת זֶה בְּלִי לְהִתְלוֹנֵן.
<A NAME="10"> </A>
<B class="number">10</B>&nbsp;אִישׁ אִישׁ כְּפִי הַמַּתָּנָה אֲשֶׁר קִבֵּל יְשָׁרֵת בָּהּ בְּקִרְבְּכֶם, כְּסוֹכְנִים טוֹבִים עַל חַסְדּוֹ רַב-הַפָּנִים שֶׁל אֱלֹהִים.
<A NAME="11"> </A>
<B class="number">11</B>&nbsp;אִישׁ כִּי יְדַבֵּר, אִמְרֵי אֱלֹהִים יְדַבֵּר; אִישׁ כִּי יְשָׁרֵת, יַעֲשֶׂה זֹאת מִתּוֹךְ הַכֹּחַ שֶׁנָּתַן לוֹ אֱלֹהִים; וְזֹאת לְמַעַן יְכֻבַּד הָאֱלֹהִים בַּכֹּל דֶּרֶךְ יֵשׁוּעַ הַמָּשִׁיחַ אֲשֶׁר לוֹ הַכָּבוֹד וְהַגְּבוּרָה לְעוֹלְמֵי עוֹלָמִים. אָמֵן.</p>
<a name="adc"> </a>
<h2>סבל על שם המשיח</h2>
<p>
<A NAME="12"> </A>
<B class="number">12</B>&nbsp;אֲהוּבַי, בְּבוֹא עֲלֵיכֶם צְרִיפַת אֵשׁ כְּדֵי לִבְחֹן אֶתְכֶם, אַל תִּתְמְהוּ כְּאִלּוּ מִקְרֶה מוּזָר קָרָה לָכֶם,(<a href="../../Tenach/Yishayah/Yishayah48.htm#10">ישעיהו מח' י'</a>)
<A NAME="13"> </A>
<B class="number">13</B>&nbsp;אֶלָּא שִׂמְחוּ כְּכָל שֶׁחֵלֶק לָכֶם בְּסִבְלוֹת הַמָּשִׁיחַ, לְמַעַן תִּשְׂמְחוּ וְתַעַלְצוּ גַּם בְּהִגָּלוֹת כְּבוֹדוֹ.
<A NAME="14"> </A>
<B class="number">14</B>&nbsp;אַשְׁרֵיכֶם אִם יְחָרְפוּ אֶתְכֶם בַּעֲבוּר שֵׁם הַמָּשִׁיחַ, כִּי אָז רוּחַ הַכָּבוֹד, רוּחַ אֱלֹהִים, נָחָה עֲלֵיכֶם.&nbsp;[<span class="x" onmousemove="Show('perush','לא ברור אם המילים מנוסחה עיקרית, למרות שישנן בכתבי יד' ,event);" onmouseout="Hide();">אֶצְלָם הִיא מְנֹאֶצֶת, אַךְ אֶצְלְכֶם נִכְבֶּדֶת</span>]
(<a href="../../Tenach/Yishayah/Yishayah11.htm#2">ישעיהו יא' ב'</a>)
<A NAME="15"> </A>
<B class="number">15</B>&nbsp;רַק אַל יִסְבֹּל אִישׁ מִכֶּם כְּרוֹצֵחַ אוֹ כְּגַנָּב אוֹ כְּעוֹשֵׂה רָעָה אוֹ כְּמִתְעָרֵב בְּעִנְיְנֵי אֲחֵרִים.
<A NAME="16"> </A>
<B class="number">16</B>&nbsp;וְאִם יִסְבֹּל כִּמְשִׁיחִי, אַל יֵבוֹשׁ כִּי אִם יְכַבֵּד אֶת אֱלֹהִים בַּשֵּׁם הַזֶּה,
<A NAME="17"> </A>
<B class="number">17</B>&nbsp;שֶׁהֲרֵי עֵת לְהַתְחִיל הַמִּשְׁפָּט מִבֵּית אֱלֹהִים. וְאִם מֵאִתָּנוּ יַתְחִיל, מַה תִּהְיֶה אַחֲרִית הָאֲנָשִׁים שֶׁאֵינָם נִשְׁמָעִים לִבְשׂוֹרַת אֱלֹהִים?(<a href="../../Tenach/Yirmiah/Yirmiah25.htm#29">ירמיהו כה' כט'</a>;&nbsp;<a href="../../Tenach/Yechezkel/Yechezkel09.htm#5">יחזקאל ט' ה'-ו'</a>)
<A NAME="18"> </A>
<B class="number">18</B>&nbsp;אִם צַדִּיק בְּקֹשִׁי נוֹשָׁע, חוֹטֵא וְרָשָׁע מַה יִּהְיֶה עָלָיו?(<a href="../../Tenach/Mishley/Mishley11.htm#31">משלי יא' לא'</a>)
<A NAME="19"> </A>
<B class="number">19</B>&nbsp;לָכֵן גַּם הַסּוֹבְלִים כִּרְצוֹן אֱלֹהִים יַפְקִידוּ נָא אֶת נַפְשׁוֹתֵיהֶם בְּיַד הַבּוֹרֵא הַנֶּאֱמָן, בַּעֲשִׂיַּת הַטּוֹב.(<a href="../../Tenach/Tehillim/Tehillim37.htm#3">תהילים לז' ג'</a>)</p>
<a href="1Peter05.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>