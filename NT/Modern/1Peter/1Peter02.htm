<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>1Peter02</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="1Peter01.htm">לפרק הקודם</a>
<a name="aba"> </a>
<h1>אגרת פטרוס הראשונה<br>
פרק ב</h1>
<a name="abb"> </a>
<h2>אבנים חיות ועם קדוש</h2>
<p>
<A NAME="1"> </A>
<B class="number">1</B>&nbsp;וְעַתָּה הָסִירוּ מֵעֲלֵיכֶם כָּל רֶשַׁע וְכָל מִרְמָה, אֶת הַצְּבִיעוּת וְהַקִּנְאָה וְכָל לָשׁוֹן הָרָע,
<A NAME="2"> </A>
<B class="number">2</B>&nbsp;וּכְעוֹלָלִים אֲשֶׁר זֶה מִקָּרוֹב נוֹלְדוּ הִתְאַוּוּ לֶחָלָב הַזַּךְ שֶׁל הַדָּבָר, לְמַעַן תִּגְדְּלוּ בְּאֶמְצָעוּתוֹ לִישׁוּעָה,
<A NAME="3"> </A>
<B class="number">3</B>&nbsp;אִם אָמְנָם טְעַמְתֶּם כִּי טוֹב הָאָדוֹן (<a href="../../Tenach/Tehillim/Tehillim34.htm#9">תהילים לד' ט'</a>)
<A NAME="4"> </A>
<B class="number">4</B>&nbsp;אֲשֶׁר אַתֶּם נִגָּשִׁים אֵלָיו -- אֶבֶן חַיָּה שֶׁמְּאָסוּהָ בְּנֵי אָדָם, אַךְ נִבְחָרָה וִיקָרָה לֵאלֹהִים.(<a href="../../Tenach/Tehillim/Tehillimb8.htm#22">תהילים קיח' כב'</a>)
<A NAME="5"> </A>
<B class="number">5</B>&nbsp;וְגַם אַתֶּם, כַּאֲבָנִים חַיּוֹת, נִבְנִים לְבַיִת רוּחָנִי, לִכְהֻנַּת קֹדֶשׁ, כְּדֵי לְהַעֲלוֹת זִבְחֵי רוּחַ רְצוּיִים לֵאלֹהִים בִּזְכוּת יֵשׁוּעַ הַמָּשִׁיחַ.(<a href="../../Tenach/Yishayah/Yishayah61.htm#6">ישעיהו סא' ו'</a>)
<A NAME="6"> </A>
<B class="number">6</B>&nbsp;מִשּׁוּם כָּךְ אוֹמֵר הַכָּתוּב: "הִנְנִי יִסַּד בְּצִיּוֹן אֶבֶן פִּנָּה נִבְחָרָה וִיקָרָה, וְהַמַּאֲמִין בָּהּ לֹא יֵבוֹשׁ."(<a href="../../Tenach/Yishayah/Yishayah28.htm#16">ישעיהו כח' טז'</a>)
<A NAME="7"> </A>
<B class="number">7</B>&nbsp;עַל כֵּן לָכֶם הַמַּאֲמִינִים הִיא אֶבֶן הַיְּקָר, אֲבָל לַסּוֹרְרִים -- "אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה",(<a href="../../Tenach/Tehillim/Tehillimb8.htm#22">תהילים קיח' כב'</a>)
<A NAME="8"> </A>
<B class="number">8</B>&nbsp;וְגַם "אֶבֶן נֶגֶף וְצוּר מִכְשׁוֹל."(<a href="../../Tenach/Yishayah/Yishayah08.htm#14">ישעיהו ח' יד'</a>) וְאָמְנָם הֵם נִכְשָׁלִים בַּדָּבָר בִּגְלַל סַרְבָנוּתָם, וּלְכָךְ גַּם נוֹעֲדוּ.
<A NAME="9"> </A>
<B class="number">9</B>&nbsp;אֲבָל אַתֶּם עַם נִבְחָר, מַמְלֶכֶת כֹּהֲנִים וְגוֹי קָדוֹש,(<a href="../../Tenach/Shemot/Shemot19.htm#6">שמות יט' ו'</a>) עַם סְגֻלָּה, לְמַעַן תְּסַפְּרוּ תְּהִלּוֹתָיו (<a href="../../Tenach/Yishayah/Yishayah43.htm#21">ישעיהו מג' כא'</a>) שֶׁל הַקּוֹרֵא אֶתְכֶם מֵחֹשֶׁךְ אֶל אוֹרוֹ הַנִּפְלָא;
<A NAME="10"> </A>
<B class="number">10</B>&nbsp;אַתֶּם אֲשֶׁר לְפָנִים לֹא עַם הֱיִיתֶם, אַךְ כָּעֵת עַם אֱלֹהִים אַתֶּם; אֲשֶׁר לְפָנִים לֹא רֻחֲמוּ, אַךְ כָּעֵת מְרֻחָמִים.(<a href="../../Tenach/Hoshea/Hoshea01.htm#6">הושע א' ו'</a>;&nbsp;<a href="../../Tenach/Hoshea/Hoshea01.htm#9">א' ט'</a>;&nbsp;<a href="../../Tenach/Hoshea/Hoshea02.htm#25">ב' כה'</a>)</p>
<a name="abc"> </a>
<h2>התנהגו כעבדי אלהים</h2>
<p>
<A NAME="11"> </A>
<B class="number">11</B>&nbsp;אֲהוּבַי, שֶׁבִּבְחִינַת זָרִים וְגוֹלִים אַתֶּם,(<a href="../../Tenach/Tehillim/Tehillim39.htm#13">תהילים לט' יג'</a>) מַפְצִיר אֲנִי בָּכֶם לְהִנָּזֵר מִתַּאֲווֹת בְּשָׂרִים הַנִּלְחָמוֹת נֶגֶד הַנֶּפֶשׁ.
<A NAME="12"> </A>
<B class="number">12</B>&nbsp;הֵיטִיבוּ אֶת דַּרְכֵיכֶם בַּגּוֹיִים, כְּדֵי שֶׁיִּתְבּוֹנְנוּ בְּמַעֲשֵׂיכֶם הַטּוֹבִים וִיהַלְּלוּ אֶת אֱלֹהִים בְּיוֹם פְּקֻדָּה (<a href="../../Tenach/Yishayah/Yishayah10.htm#3">ישעיהו י' ג'</a>) עַל אוֹתָם הַדְּבָרִים שֶׁבִּגְלָלָם הִשְׁמִיצוּ אֶתְכֶם כְּעוֹשֵׂי רָעָה.
<A NAME="13"> </A>
<B class="number">13</B>&nbsp;הִכָּנְעוּ לְכָל מוֹסָד אֱנוֹשִׁי לְמַעַן הָאָדוֹן: אִם לַמֶּלֶךְ, בִּהְיוֹתוֹ הָרֹאשׁ;(<a href="../../Tenach/Mishley/Mishley24.htm#21">משלי כד' כא'</a>)
<A NAME="14"> </A>
<B class="number">14</B>&nbsp;אִם לַמּוֹשְׁלִים, בִּהְיוֹתָם שְׁלוּחִים מִטַּעְמוֹ לִנְקָמָה בְּעוֹשֵׂי הָרַע, אַךְ לְמַתַּן שֶׁבַח לְעוֹשֵׂי הַטּוֹב.
<A NAME="15"> </A>
<B class="number">15</B>&nbsp;הֵן זֶהוּ רְצוֹן אֱלֹהִים, שֶׁתַּעֲשׂוּ הַטּוֹב וְכָךְ תָּשִׂימוּ מַחְסוֹם לְאִוֶּלֶת הָאֲנָשִׁים אֲשֶׁר אֵין בָּהֶם דַּעַת.
<A NAME="16"> </A>
<B class="number">16</B>&nbsp;הִתְנַהֲגוּ כַּאֲנָשִׁים חָפְשִׁיִּים, לֹא כַּאֲנָשִׁים הַמַּחֲזִיקִים בַּחֹפֶשׁ כִּכְסוּת לָרֶשַׁע, אֶלָּא כְּעַבְדֵי אֱלֹהִים.
<A NAME="17"> </A>
<B class="number">17</B>&nbsp;נַהֲגוּ כָּבוֹד בְּכָל אָדָם; אֶהֱבוּ אֶת הָאַחִים; יִרְאוּ אֶת אֱלֹהִים; כַּבְּדוּ אֶת הַמֶּלֶךְ.(<a href="../../Tenach/Kohelet/Kohelet12.htm#13">קוהלת יב' יג'</a>)</p>
<a name="abd"> </a>
<h2>המופת של סבלות המשיח</h2>
<p>
<A NAME="18"> </A>
<B class="number">18</B>&nbsp;הָעֲבָדִים, הִכָּנְעוּ לִפְנֵי אֲדוֹנֵיכֶם בְּכָל יִרְאָה, לֹא רַק לִפְנֵי הַטּוֹבִים וְהַנּוֹחִים לַבְּרִיּוֹת, אֶלָּא גַּם לִפְנֵי הָעִקְשִׁים.
<A NAME="19"> </A>
<B class="number">19</B>&nbsp;הֵן בִּרְכַּת חֶסֶד בְּכָךְ אִם בִּגְלַל הַכָּרָתוֹ בֵּאלֹהִים יִשָּׂא אָדָם מַכְאוֹב וְיִסְבֹּל שֶׁלֹּא בְּצֶדֶק;
<A NAME="20"> </A>
<B class="number">20</B>&nbsp;שֶׁהֲרֵי מַה תְּהִלָּה בְּכָךְ אִם תַּעַמְדוּ בְּסֵבֶל שֶׁל מַכּוֹת עַל חֲטָאֵיכֶם? אֲבָל אִם בַּעֲשׂוֹתְכֶם אֶת הַטּוֹב תִּסְבְּלוּ וְתַעַמְדוּ בַּסֵּבֶל, בִּרְכַּת חֶסֶד הִיא מִלִּפְנֵי אֱלֹהִים.
<A NAME="21"> </A>
<B class="number">21</B>&nbsp;אָכֵן לָזֹאת נִקְרֵאתֶם, כִּי גַּם הַמָּשִׁיחַ סָבַל בַּעַדְכֶם וְהִשְׁאִיר לָכֶם מוֹפֵת כְּדֵי שֶׁתֵּלְכוּ בְּעִקְּבוֹתָיו --
<A NAME="22"> </A>
<B class="number">22</B>&nbsp;הוּא אֲשֶׁר חֵטְא לֹא עָשָׂה וְלֹא נִמְצְאָה מִרְמָה בְּפִיו;(<a href="../../Tenach/Yishayah/Yishayah53.htm#9">ישעיהו נג' ט'</a>)
<A NAME="23"> </A>
<B class="number">23</B>&nbsp;אֲשֶׁר חֵרְפוּהוּ וְלֹא הֵשִׁיב חֵרוּף, סָבַל וְלֹא אִיֵּם, כִּי אִם מָסַר דִּינוֹ לְשׁוֹפֵט הַצֶּדֶק;
<A NAME="24"> </A>
<B class="number">24</B>&nbsp;הוּא אֲשֶׁר אֶת חֲטָאֵינוּ נָשָׂא בְּגוּפוֹ עַל הָעֵץ, כְּדֵי שֶׁנָּמוּת לְגַבֵּי הַחֵטְא וְנִחְיֶה לַצְּדָקָה; אֲשֶׁר בְּחַבּוּרָתוֹ נִרְפָּא לָכֶם,(<a href="../../Tenach/Yishayah/Yishayah53.htm#5">ישעיהו נג' ה'</a>)
<A NAME="25"> </A>
<B class="number">25</B>&nbsp;כִּי הֱיִיתֶם כְּצֹאן אוֹבְדוֹת,(<a href="../../Tenach/Yishayah/Yishayah53.htm#6">ישעיהו נג' ו'</a>) אַךְ עַתָּה שַׁבְתֶּם אֶל הָרוֹעֶה הַשּׁוֹמֵר אֶת נַפְשׁוֹתֵיכֶם.(<a href="../../Tenach/Yishayah/Yishayah40.htm#11">ישעיהו מ' יא'</a>;&nbsp;<a href="../../Tenach/Yechezkel/Yechezkel34.htm#23">יחזקאל לד' כג'</a>)</p>
<a href="1Peter03.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>