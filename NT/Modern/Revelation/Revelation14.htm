<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Revelation14</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Revelation13.htm">לפרק הקודם</a>
<a name="ana"> </a>
<h1>התגלות<br>
פרק יד</h1>
<a name="anb"> </a>
<h2>השיר החדש של הפדויים</h2>
<p>
<A NAME="1"> </A>
<B class="number">1</B>&nbsp;רָאִיתִי וְהִנֵּה הַשֶּׂה עוֹמֵד עַל הַר צִיּוֹן (<a href="../../Tenach/Tehillim/Tehillim02.htm#6">תהילים ב' ו'</a>) וְאִתּוֹ מֵאָה וְאַרְבָּעִים וְאַרְבָּעָה אֶלֶף אֲשֶׁר שְׁמוֹ וְשֵׁם אָבִיו כְּתוּבִים עַל מִצְחוֹתֵיהֶם. 
<A NAME="2"> </A>
<B class="number">2</B>&nbsp;שָׁמַעְתִּי קוֹל מִן הַשָּׁמַיִם כְּקוֹל מַיִם רַבִּים וּכְקוֹל רַעַם גָּדוֹל,(<a href="../../Tenach/Yechezkel/Yechezkel01.htm#24">יחזקאל א' כד'</a>) וְהַקּוֹל אֲשֶׁר שָׁמַעְתִּי הוּא כְּקוֹל מְנַגְּנֵי-נֵבֶל הַפּוֹרְטִים עַל נִבְלֵיהֶם. 
<A NAME="3"> </A>
<B class="number">3</B>&nbsp;הֵם שָׁרוּ שִׁיר חָדָשׁ לִפְנֵי הַכִּסֵּא וְלִפְנֵי אַרְבַּע הַחַיּוֹת וְהַזְּקֵנִים, וְאֵין אִישׁ יָכוֹל לִלְמֹד אֶת הַשִּׁיר זוּלָתִי מֵאָה וְאַרְבָּעִים וְאַרְבָּעָה אֶלֶף הַפְּדוּיִים מִן הָאָרֶץ.(<a href="../../Tenach/Tehillim/Tehillim33.htm#3">תהילים לג' ג'</a>;&nbsp;<a href="../../Tenach/Yishayah/Yishayah42.htm#10">ישעיהו מב' י'</a>) 
<A NAME="4"> </A>
<B class="number">4</B>&nbsp;אֵלֶּה הֵם אֲשֶׁר לֹא נִטְמְאוּ בְּנָשִׁים, כִּי בְּתוּלִים הֵם. אֵלֶּה הֵם הַהוֹלְכִים אַחֲרֵי הַשֶּׂה לְכָל אֲשֶׁר יֵלֵךְ. אֵלֶּה נִפְדּוּ מִבְּנֵי אָדָם בִּכּוּרִים לֵאלֹהִים וְלַשֶּׂה.(<a href="../../Tenach/Yirmiah/Yirmiah02.htm#3">ירמיהו ב' ג'</a>) 
<A NAME="5"> </A>
<B class="number">5</B>&nbsp;מִרְמָה לֹא נִמְצְאָה בְּפִיהֶם, נְקִיִּים הֵם מִדֹּפִי.(<a href="../../Tenach/Zephanyah/Zephanyah03.htm#13">צפניה ג' יג'</a>;&nbsp;<a href="../../Tenach/Shir/Shir04.htm#7">שיר השירים ד' ז'</a>) </p>
<a name="anc"> </a>
<h2>הבשורה של שלושת המלאכים</h2>
<p>
<A NAME="6"> </A>
<B class="number">6</B>&nbsp;רָאִיתִי מַלְאָךְ אַחֵר מְעוֹפֵף בְּאֶמְצַע הַשָּׁמַיִם, אֲשֶׁר לוֹ בְּשׂוֹרַת עוֹלָם לְבַשֵּׂר לְיוֹשְׁבֵי הָאָרֶץ וּלְכָל אֻמָּה וְשֵׁבֶט וְלָשׁוֹן וְעַם, 
<A NAME="7"> </A>
<B class="number">7</B>&nbsp;וְהוּא קוֹרֵא בְּקוֹל גָּדוֹל: "יִרְאוּ אֶת אֱלֹהִים וּתְנוּ לוֹ כָּבוֹד,(<a href="../../Tenach/Yishayah/Yishayah42.htm#12">ישעיהו מב' יב'</a>;&nbsp;<a href="../../Tenach/Yirmiah/Yirmiah13.htm#16">ירמיהו יג' טז'</a>) כִּי בָּאָה עֵת מִשְׁפָּטוֹ. הִשְׁתַּחֲווּ לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם."(<a href="../../Tenach/Tehillim/Tehillime6.htm#6">תהילים קמו' ו'</a>;&nbsp;<a href="../../Tenach/Tehillim/Tehillim95.htm#5">תהילים צה' ה'</a>) 
<A NAME="8"> </A>
<B class="number">8</B>&nbsp;וּמַלְאָךְ אַחֵר, שֵׁנִי, בָּא אַחֲרָיו וְאָמַר: "נָפְלָה נָפְלָה בָּבֶל הַגְּדוֹלָה (<a href="../../Tenach/Yishayah/Yishayah21.htm#9">ישעיהו כא' ט'</a>) אֲשֶׁר הִשְׁקְתָה אֶת כָּל הַגּוֹיִים מִיֵּין חֲרוֹן תַּזְנוּתָהּ."(<a href="../../Tenach/Yirmiah/Yirmiah51.htm#7">ירמיהו נא' ז'</a>) 
<A NAME="9"> </A>
<B class="number">9</B>&nbsp;מַלְאָךְ אַחֵר, שְׁלִישִׁי, בָּא אַחֲרֵיהֶם וְקָרָא בְּקוֹל גָּדוֹל: "כָּל הַמִּשְׁתַּחֲוֶה לַחַיָּה וּלְצַלְמָהּ וּמְקַבֵּל תָּו עַל מִצְחוֹ אוֹ עַל יָדוֹ, 
<A NAME="10"> </A>
<B class="number">10</B>&nbsp;גַּם הוּא יִשְׁתֶּה מִיֵּין חֲרוֹן אֱלֹהִים הַמָּזוּג בְּכוֹס זַעְמוֹ וְאֵינֶנּוּ מָהוּל; וִיעֻנֶּה בְּאֵשׁ וְגָפְרִית לִפְנֵי הַמַּלְאָכִים הַקְּדוֹשִׁים וְלִפְנֵי הַשֶּׂה.(<a href="../../Tenach/Tehillim/Tehillim75.htm#9">תהילים עה' ט'</a>;&nbsp;<a href="../../Tenach/Yirmiah/Yirmiah25.htm#15">ירמיהו כה' טו'</a>) 
<A NAME="11"> </A>
<B class="number">11</B>&nbsp;עֲשַׁן עִנּוּיָם יַעֲלֶה לְעוֹלְמֵי עוֹלָמִים וְלֹא תִּהְיֶה לָהֶם מְנוּחָה יוֹמָם וָלַיְלָה -- לַמִּשְׁתַּחֲוִים לַחַיָּה וּלְצַלְמָהּ וּלְמִי שֶׁמְּקַבֵּל אֶת תַּו שְׁמָהּ."(<a href="../../Tenach/Yishayah/Yishayah34.htm#10">ישעיהו לד' י'</a>) 
<A NAME="12"> </A>
<B class="number">12</B>&nbsp;בָּזֶה סַבְלָנוּתָם שֶׁל הַקְּדוֹשִׁים הַשּׁוֹמְרִים אֶת מִצְווֹת אֱלֹהִים וֶאֱמוּנַת יֵשׁוּעַ. 
<A NAME="13"> </A>
<B class="number">13</B>&nbsp;שָׁמַעְתִּי קוֹל מִן הַשָּׁמַיִם אוֹמֵר: "כְּתֹב: 'אַשְׁרֵי הַמֵּתִים אֲשֶׁר מֵתִים בָּאָדוֹן מֵעַתָּה."כֵּן!", אוֹמֶרֶת הָרוּחַ, "שֶׁיָּנוּחוּ מֵעֲמָלָם, כִּי מַעֲשֵׂיהֶם הוֹלְכִים אַחֲרֵיהֶם."(<a href="../../Tenach/Yishayah/Yishayah57.htm#2">ישעיהו נז' ב'</a>) </p>
<a name="and"> </a>
<h2>קציר הארץ</h2>
<p>
<A NAME="14"> </A>
<B class="number">14</B>&nbsp;רָאִיתִי וְהִנֵּה עָנָן לָבָן וְעַל הֶעָנָן יוֹשֵׁב כִּדְמוּת בֶּן אָדָם;(<a href="../../Tenach/Daniel/Daniel07.htm#13">דניאל ז' יג'</a>) עֲטֶרֶת זָהָב עַל רֹאשׁוֹ וּמַגָּל חַד בְּיָדוֹ. 
<A NAME="15"> </A>
<B class="number">15</B>&nbsp;וּמַלְאָךְ אַחֵר יָצָא מִן הַהֵיכָל, קוֹרֵא בְּקוֹל גָּדוֹל אֶל הַיּוֹשֵׁב עַל הֶעָנָן: "שְׁלַח אֶת מַגָּלְךָ וּקְצֹר, כִּי בָּאָה הַשָּׁעָה לִקְצֹר, כִּי יָבֵשׁ קְצִיר הָאָרֶץ." 
<A NAME="16"> </A>
<B class="number">16</B>&nbsp;הֵטִיל הַיּוֹשֵׁב עַל הֶעָנָן אֶת מַגָּלוֹ עַל הָאָרֶץ וְהָאָרֶץ נִקְצְרָה. 
<A NAME="17"> </A>
<B class="number">17</B>&nbsp;וּמַלְאָךְ אַחֵר יָצָא מִן הַהֵיכָל אֲשֶׁר בַּשָּׁמַיִם וְגַם לוֹ מַגָּל חַד. 
<A NAME="18"> </A>
<B class="number">18</B>&nbsp;מַלְאָךְ אַחֵר, אֲשֶׁר לוֹ הַשִּׁלְטוֹן עַל הָאֵשׁ, יָצָא מִן הַמִּזְבֵּחַ וּבְקוֹל גָּדוֹל קָרָא אֶל הָאוֹחֵז אֶת הַמַּגָּל הַחַד וְאָמַר: "שְׁלַח אֶת מַגָּלְךָ הַחַד וּבְצֹר אֶת אֶשְׁכְּלוֹת גֶּפֶן הָאָרֶץ, כִּי בָּשְׁלוּ עֲנָבֶיהָ."(<a href="../../Tenach/Amos/Amos08.htm#1">עמוס ח' א'-ב'</a>) 
<A NAME="19"> </A>
<B class="number">19</B>&nbsp;הֵטִיל הַמַּלְאָךְ אֶת מַגָּלוֹ אֶל הָאָרֶץ, בָּצַר אֶת גֶּפֶן הָאָרֶץ וְהִשְׁלִיךְ אֶל הַגַּת הַגְּדוֹלָה שֶׁל חֲרוֹן הָאֱלֹהִים. 
<A NAME="20"> </A>
<B class="number">20</B>&nbsp;הַגַּת נִדְרְכָה מִחוּץ לָעִיר (<a href="../../Tenach/Yishayah/Yishayah63.htm#3">ישעיהו סג' ג'</a>;&nbsp;<a href="../../Tenach/Yoel/Yoel04.htm#13">יואל ד' יג'</a>) וְהַדָּם יָצָא מִן הַגַּת עַד רִסְנֵי הַסּוּסִים לְמֶרְחָק שֶׁל <span class="x" onmousemove="Show('perush','אלף ושש מאות ריס --  שלש מאות קילומטר.' ,event);" onmouseout="Hide();">אֶלֶף וְשֵׁשׁ מֵאוֹת רִיס.</span></p>
<a href="Revelation15.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>