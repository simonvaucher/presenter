<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Revelation10</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Revelation09.htm">לפרק הקודם</a>
<a name="aja"> </a>
<h1>התגלות<br>
פרק י</h1>
<a name="ajb"> </a>
<h2>המלאך והספר הקטן</h2>
<p>
<A NAME="1"> </A>
<B class="number">1</B>&nbsp;רָאִיתִי מַלְאָךְ אַחֵר רַב-כֹּחַ יוֹרֵד מִן הַשָּׁמַיִם וְהוּא לָבוּשׁ עָנָן;(<a href="../../Tenach/Tehillim/Tehillima3.htm#20">תהילים קג' כ'</a>) קֶשֶׁת עַל רֹאשׁוֹ, פָּנָיו כַּשֶּׁמֶשׁ וְרַגְלָיו כְּעַמּוּדֵי אֵשׁ,(<a href="../../Tenach/Daniel/Daniel10.htm#6">דניאל י' ו'</a>;&nbsp;<a href="../../Tenach/Yechezkel/Yechezkel01.htm#27">יחזקאל א' כז'-כח'</a>) 
<A NAME="2"> </A>
<B class="number">2</B>&nbsp;וּבְיָדוֹ סֵפֶר קָטָן פָּתוּחַ. הוּא שָׂם אֶת רַגְלוֹ הַיְמָנִית עַל הַיָּם וְאֶת הַשְּׂמָאלִית עַל הָאָרֶץ,(<a href="../../Tenach/Yechezkel/Yechezkel02.htm#9">יחזקאל ב' ט'</a>) 
<A NAME="3"> </A>
<B class="number">3</B>&nbsp;וְקָרָא בְּקוֹל גָּדוֹל כְּאַרְיֵה שׁוֹאֵג. כַּאֲשֶׁר קָרָא דִּבְּרוּ שִׁבְעַת הָרְעָמִים בְּקוֹלוֹתֵיהֶם;(<a href="../../Tenach/Hoshea/Hoshea11.htm#10">הושע יא' י'</a>) 
<A NAME="4"> </A>
<B class="number">4</B>&nbsp;וּכְשֶׁדִּבְּרוּ שִׁבְעַת הָרְעָמִים הִתְכַּוַּנְתִּי לִכְתֹּב, אַךְ שָׁמַעְתִּי קוֹל מִן הַשָּׁמַיִם אוֹמֵר: "חֲתֹם אֶת אֲשֶׁר דִּבְּרוּ שִׁבְעַת הָרְעָמִים וְאַל תִּכְתֹּב זֹאת."(<a href="../../Tenach/Daniel/Daniel08.htm#26">דניאל ח' כו'</a>;&nbsp;<a href="../../Tenach/Daniel/Daniel12.htm#4">דניאל יב' ד'</a>;&nbsp;<a href="../../Tenach/Daniel/Daniel12.htm#9">יב' ט'</a>) 
<A NAME="5"> </A>
<B class="number">5</B>&nbsp;וְהַמַּלְאָךְ שֶׁרְאִיתִיו עוֹמֵד עַל הַיָּם וְעַל הָאָרֶץ הֵרִים אֶת יַד יְמִינוֹ הַשָּׁמַיְמָה 
<A NAME="6"> </A>
<B class="number">6</B>&nbsp;וְנִשְׁבַּע בַּחַי לְעוֹלְמֵי עוֹלָמִים,(<a href="../../Tenach/Daniel/Daniel12.htm#7">דניאל יב' ז'</a>) אֲשֶׁר בָּרָא אֶת הַשָּׁמַיִם וְאֶת אֲשֶׁר בָּם וְאֶת הָאָרֶץ וְאֶת אֲשֶׁר בָּהּ וְאֶת הַיָּם וְאֶת אֲשֶׁר בּוֹ -- שֶׁלֹּא תִּהְיֶה עוֹד שָׁהוּת.(<a href="../../Tenach/Tehillim/Tehillime6.htm#6">תהילים קמו' ו'</a>) 
<A NAME="7"> </A>
<B class="number">7</B>&nbsp;אוּלָם בִּימֵי קוֹל הַמַּלְאָךְ הַשְּׁבִיעִי, בְּעָמְדוֹ לִתְקֹעַ בַּשּׁוֹפָר, גַּם יֻשְׁלַם רָז הָאֱלֹהִים, כְּמוֹ שֶׁבִּשֵּׂר לַעֲבָדָיו הַנְּבִיאִים.(<a href="../../Tenach/Amos/Amos03.htm#7">עמוס ג' ז'</a>) 
<A NAME="8"> </A>
<B class="number">8</B>&nbsp;וְהַקּוֹל אֲשֶׁר שָׁמַעְתִּי מִן הַשָּׁמַיִם דִּבֵּר אֵלַי שׁוּב וְאָמַר: "לֵךְ קַח אֶת הַסֵּפֶר הַפָּתוּחַ שֶׁבְּיַד הַמַּלְאָךְ הָעוֹמֵד עַל הַיָּם וְעַל הָאָרֶץ." 
<A NAME="9"> </A>
<B class="number">9</B>&nbsp;הָלַכְתִּי אֶל הַמַּלְאָךְ וְאָמַרְתִּי לוֹ שֶׁיִּתֵּן לִי אֶת הַסֵּפֶר הַקָּטָן. אָמַר אֵלַי: "קַח וֶאֱכֹל אוֹתוֹ, הוּא יֵמַר בְּבִטְנְךָ, אַךְ בְּפִיךָ יִהְיֶה מָתוֹק כִּדְבַשׁ."(<a href="../../Tenach/Yechezkel/Yechezkel02.htm#8">יחזקאל ב' ח'</a>;&nbsp;<a href="../../Tenach/Yechezkel/Yechezkel03.htm#1">ג' א'-ג'</a>) 
<A NAME="10"> </A>
<B class="number">10</B>&nbsp;לָקַחְתִּי אֶת הַסֵּפֶר הַקָּטָן מִיָּדוֹ שֶׁל הַמַּלְאָךְ וַאֲכַלְתִּיו; בְּפִי הָיָה מָתוֹק כִּדְבַשׁ, אֲבָל אַחֲרֵי אָכְלִי אוֹתוֹ הֵמַר לְבִטְנִי. 
<A NAME="11"> </A>
<B class="number">11</B>&nbsp;אָז אָמְרוּ לִי: "עָלֶיךָ עוֹד לְהִנָּבֵא עַל עַמִּים וְאֻמּוֹת וּלְשׁוֹנוֹת וּמְלָכִים רַבִּים."</p>
<a href="Revelation11.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>