<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Revelation02</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Revelation01.htm">לפרק הקודם</a>
<a name="aba"> </a>
<h1>התגלות<br>
פרק ב</h1>
<a name="abb"> </a>
<h2>המכתב הראשון</h2>
<p>
<A NAME="1"> </A>
<B class="number">1</B>&nbsp;"אֶל מַלְאַךְ קְהִלַּת אֶפֶסוֹס כְּתֹב: אֶת אֵלֶּה הַדְּבָרִים אוֹמֵר הָאוֹחֵז בִּימִינוֹ אֶת שִׁבְעַת הַכּוֹכָבִים, הַמִּתְהַלֵּךְ בֵּין שֶׁבַע מְנוֹרוֹת הַזָּהָב:(<a href="../../Tenach/Zecharyah/Zecharyah04.htm#2">זכריה ד' ב'</a>) 
<A NAME="2"> </A>
<B class="number">2</B>&nbsp;אֲנִי יוֹדֵעַ אֶת מַעֲשֶׂיךָ וְאֶת עֲמָלְךָ וְאֶת סַבְלָנוּתְךָ וְשֶׁאֵינְךָ יָכוֹל לָשֵׂאת אַנְשֵׁי רֶשַׁע. בָּחַנְתָּ אֶת הַמְכַנִּים עַצְמָם שְׁלִיחִים וְאֵינָם, וּמָצָאתָ אוֹתָם כּוֹזְבִים.(<a href="../../Tenach/Tehillim/Tehillimd9.htm#21">תהילים קלט' כא'</a>) 
<A NAME="3"> </A>
<B class="number">3</B>&nbsp;יֵשׁ לְךָ סַבְלָנוּת וְסָבַלְתָּ בִּגְלַל שְׁמִי וְלֹא עָיַפְתָּ. 
<A NAME="4"> </A>
<B class="number">4</B>&nbsp;אֲבָל יֵשׁ לִי טַעֲנָה נֶגְדְּךָ, כִּי עָזַבְתָּ אֶת אַהֲבָתְךָ הָרִאשׁוֹנָה. 
<A NAME="5"> </A>
<B class="number">5</B>&nbsp;לָכֵן זְכֹר מִנַּיִן נָפַלְתָּ וַחֲזֹר בִּתְשׁוּבָה וַעֲשֵׂה אֶת הַמַּעֲשִׂים הָרִאשׁוֹנִים; שֶׁאִם לֹא כֵן, אָבוֹא אֵלֶיךָ וְאָסִיר אֶת מְנוֹרָתְךָ מִמְּקוֹמָהּ -- אִם לֹא תַּחֲזֹר בִּתְשׁוּבָה.(<a href="../../Tenach/Yirmiah/Yirmiah18.htm#8">ירמיהו יח' ח'</a>) 
<A NAME="6"> </A>
<B class="number">6</B>&nbsp;אַךְ זֹאת לִזְכוּתְךָ: אַתָּה שׂוֹנֵא אֶת מַעֲשֵׂי הַנִּיקוֹלָסִים אֲשֶׁר גַּם אֲנִי שׂוֹנֵא. 
<A NAME="7"> </A>
<B class="number">7</B>&nbsp;מִי שֶׁאֹזֶן לוֹ, יִשְׁמַע נָא מַה שֶּׁהָרוּחַ אוֹמֶרֶת לַקְּהִלּוֹת. הַמְנַצֵּחַ, אֲנִי אֶתֵּן לוֹ לֶאֱכֹל מֵעֵץ הַחַיִּים אֲשֶׁר בְּגַן אֱלֹהִים.(<a href="../../Tenach/Bereshit/Bereshit02.htm#9">בראשית ב' ט'</a>;&nbsp;<a href="../../Tenach/Bereshit/Bereshit03.htm#22">ג' כב'</a>)</p>
<a name="abc"> </a>
<h2>המכתב השני</h2>
<p>
<A NAME="8"> </A>
<B class="number">8</B>&nbsp;אֶל מַלְאַךְ קְהִלַּת זְמִירְנָה כְּתֹב: אֶת אֵלֶּה הַדְּבָרִים אוֹמֵר הָרִאשׁוֹן וְהָאַחֲרוֹן, אֲשֶׁר מֵת וַיֶּחִי:(<a href="../../Tenach/Yishayah/Yishayah44.htm#6">ישעיהו מד' ו'</a>;&nbsp;<a href="../../Tenach/Yishayah/Yishayah48.htm#12">מח' יב'</a>)
<A NAME="9"> </A>
<B class="number">9</B>&nbsp;אֲנִי יוֹדֵעַ אֶת צָרָתְךָ וְאֶת עָנְיְךָ -- אֶלָּא שֶׁעָשִׁיר אַתָּה -- וְאֶת גִּדּוּפָם שֶׁל הָאוֹמְרִים 'יְהוּדִים אֲנַחְנוּ' וְאֵינָם אֶלָּא כְּנֶסֶת הַשָּׂטָן. 
<A NAME="10"> </A>
<B class="number">10</B>&nbsp;אַל תִּירָא מִפְּנֵי מַה שֶּׁאַתָּה עָתִיד לִסְבֹּל. הִנֵּה עָתִיד הַשָּׂטָן לְהַשְׁלִיךְ אֲנָשִׁים מִכֶּם לַכֶּלֶא כְּדֵי שֶׁתְּנֻסּוּ, וְתִהְיֶה לָכֶם צָרָה עֲשֶׂרֶת יָמִים. הֱיֵה נֶאֱמָן עַד מָוֶת וְאֶתֵּן לְךָ עֲטֶרֶת הַחַיִּים. 
<A NAME="11"> </A>
<B class="number">11</B>&nbsp;מִי שֶׁאֹזֶן לוֹ, יִשְׁמַע נָא מַה שֶּׁהָרוּחַ אוֹמֶרֶת לַקְּהִלּוֹת. הַמְנַצֵּחַ לֹא יִנָּזֵק בַּמָּוֶת הַשֵּׁנִי.</p>
<a name="abd"> </a>
<h2>המכתב השלישי</h2>
<p>
<A NAME="12"> </A>
<B class="number">12</B>&nbsp;אֶל מַלְאַךְ קְהִלַּת פֶּרְגָמוֹס כְּתֹב: אֶת אֵלֶּה הַדְּבָרִים אוֹמֵר זֶה אֲשֶׁר לוֹ חֶרֶב הַפִּיפִיּוֹת הַחַדָּה: 
<A NAME="13"> </A>
<B class="number">13</B>&nbsp;אֲנִי יוֹדֵעַ אֶת מְקוֹם שִׁבְתְּךָ, אֲשֶׁר שָׁם כִּסֵּא הַשָּׂטָן. אַתָּה מַחֲזִיק בִּשְׁמִי וְלֹא הִתְכַּחַשְׁתָּ לֶאֱמוּנָתִי אֲפִלּוּ בִּימֵי אַנְטִיפַּס עֵדִי הַנֶּאֱמָן אֲשֶׁר נֶהֱרַג אֶצְלְכֶם בִּמְקוֹם מוֹשָׁבוֹ שֶׁל הַשָּׂטָן, 
<A NAME="14"> </A>
<B class="number">14</B>&nbsp;אַךְ יֵשׁ לִי נֶגְדְּךָ דְּבָרִים מְעַטִּים: יֵשׁ לְךָ שָׁם אֲנָשִׁים הַמַּחֲזִיקִים בְּתוֹרַת בִּלְעָם אֲשֶׁר לִמֵּד אֶת בָּלָק לָשִׂים מִכְשׁוֹל לִפְנֵי בְּנֵי יִשְׂרָאֵל כְּדֵי שֶׁיֹּאכְלוּ מִזִּבְחֵי אֱלִילִים וְיִזְנוּ.(<a href="../../Tenach/Bemidbar/Bemidbar25.htm#1">במדבר כה' א'-ב'</a>;&nbsp;<a href="../../Tenach/Bemidbar/Bemidbar31.htm#16">לא' טז'</a>)
<A NAME="15"> </A>
<B class="number">15</B>&nbsp;כֵּן גַּם נִמְצָאִים אֶצְלְךָ אֲנָשִׁים הַמַּחֲזִיקִים בְּתוֹרַת הַנִּיקוֹלָסִים בְּאֹפֶן דּוֹמֶה. 
<A NAME="16"> </A>
<B class="number">16</B>&nbsp;לָכֵן חֲזֹר בִּתְשׁוּבָה; שֶׁאִם לֹא כֵן, אָבוֹא אֵלֶיךָ מַהֵר וְאֶלָּחֵם בָּהֶם בְּחֶרֶב פִּי. 
<A NAME="17"> </A>
<B class="number">17</B>&nbsp;מִי שֶׁאֹזֶן לוֹ, יִשְׁמַע נָא מַה שֶּׁהָרוּחַ אוֹמֶרֶת לַקְּהִלּוֹת. הַמְנַצֵּחַ, אֲנִי אֶתֵּן לוֹ מִן הַמָּן הַגָּנוּז,(<a href="../../Tenach/Tehillim/Tehillim78.htm#23">תהילים עח' כג'-כד'</a>) וְאֶתֵּן לוֹ אֶבֶן לְבָנָה וְעַל הָאֶבֶן כָּתוּב שֵׁם חָדָשׁ אֲשֶׁר לֹא יֵדָעֶנּוּ אִישׁ זוּלָתִי הַמְקַבֵּל.(<a href="../../Tenach/Yishayah/Yishayah56.htm#5">ישעיהו נו' ה'</a>;&nbsp;<a href="../../Tenach/Yishayah/Yishayah62.htm#2">סב' ב'</a>) </p>
<a name="abe"> </a>
<h2>המכתב הרביעי</h2>
<p>
<A NAME="18"> </A>
<B class="number">18</B>&nbsp;אֶל מַלְאַךְ קְהִלַּת תִּיאָטִירָה כְּתֹב: אֶת אֵלֶּה הַדְּבָרִים אוֹמֵר בֶּן-הָאֱלֹהִים (<a href="../../Tenach/Tehillim/Tehillim02.htm#7">תהילים ב' ז'</a>) אֲשֶׁר עֵינָיו כְּשַׁלְהֶבֶת אֵשׁ וְרַגְלָיו כְּמוֹ נְחֹשֶׁת נוֹצֶצֶת:(<a href="../../Tenach/Daniel/Daniel10.htm#6">דניאל י' ו'</a>;&nbsp;<a href="../../Tenach/Yechezkel/Yechezkel01.htm#27">יחזראל א' כז'</a>) 
<A NAME="19"> </A>
<B class="number">19</B>&nbsp;אֲנִי יוֹדֵעַ אֶת מַעֲשֶׂיךָ וְאֶת אַהֲבָתְךָ, אֶת אֱמוּנָתְךָ, אֶת שֵׁרוּתְךָ וְסַבְלָנוּתְךָ; וּמַעֲשֶׂיךָ הָאַחֲרוֹנִים רַבִּים מִן הָרִאשׁוֹנִים. 
<A NAME="20"> </A>
<B class="number">20</B>&nbsp;אַךְ יֵשׁ לִי טַעֲנָה נֶגְדְּךָ, כִּי אַתָּה מַנִּיחַ לָאִשָּׁה אִיזֶבֶל (<a href="../../Tenach/MelachimA/MelachimA16.htm#31">מלכים א', טז' לא'</a>) הַקּוֹרֵאת לְעַצְמָהּ נְבִיאָה וּמְלַמֶּדֶת וּמַדִּיחָה אֶת עֲבָדַי לִזְנוֹת וְלֶאֱכֹל זִבְחֵי אֱלִילִים. (<a href="../../Tenach/Bemidbar/Bemidbar25.htm#1">במדבר כה' א'-ב'</a>;&nbsp;<a href="../../Tenach/MelachimB/MelachimB09.htm#22">מלכים ב', ט' כב'</a>)
<A NAME="21"> </A>
<B class="number">21</B>&nbsp;נָתַתִּי לָהּ זְמַן לַחֲזֹר בִּתְשׁוּבָה וְהִיא אֵינָהּ רוֹצָה לָשׁוּב מִתַּזְנוּתָהּ. 
<A NAME="22"> </A>
<B class="number">22</B>&nbsp;הִנְנִי מַשְׁלִיךְ אוֹתָהּ לְמִטָּה, וְאֶת הַמְנָאֲפִים עִמָּהּ אַשְׁלִיךְ לְצָרָה גְּדוֹלָה אִם לֹא יָשׁוּבוּ מִמַּעֲשֵׂיהֶם. 
<A NAME="23"> </A>
<B class="number">23</B>&nbsp;אֶהֱרֹג בַּמָּוֶת אֶת בָּנֶיהָ וְיֵדְעוּ כָּל הַקְּהִלּוֹת שֶׁאֲנִי הוּא הַבּוֹחֵן כְּלָיוֹת וָלֵב,(<a href="../../Tenach/Tehillim/Tehillim07.htm#10">תהילים ז' י'</a>;&nbsp;<a href="../../Tenach/Yirmiah/Yirmiah11.htm#20">ירמיהו יא' כ'</a>;&nbsp;<a href="../../Tenach/Yirmiah/Yirmiah17.htm#10">יז' י'</a>) וְאֶתֵּן לָכֶם אִישׁ אִישׁ כְּמַעֲשֵׂיכֶם.(<a href="../../Tenach/Tehillim/Tehillim62.htm#13">תהילים סב' יג'</a>) 
<A NAME="24"> </A>
<B class="number">24</B>&nbsp;אֲבָל אוֹמֵר אֲנִי לָכֶם, לִשְׁאָר הַנִּמְצָאִים בְּתִיאָטִירָה, כָּל אֲשֶׁר אֵין לָהֶם הַתּוֹרָה הַזֹּאת וַאֲשֶׁר לֹא יָדְעוּ אֶת עֲמֻקּוֹת הַשָּׂטָן, כְּמוֹ שֶׁנּוֹהֲגִים לוֹמַר -- לֹא אַטִּיל עֲלֵיכֶם מַשָּׂא אַחֵר. 
<A NAME="25"> </A>
<B class="number">25</B>&nbsp;בְּרַם הַחֲזִיקוּ בְּמַה שֶּׁיֵּשׁ לָכֶם עַד אֲשֶׁר אָבוֹא. 
<A NAME="26"> </A>
<B class="number">26</B>&nbsp;הַמְנַצֵּחַ וְשׁוֹמֵר אֶת מַעֲשַׂי עַד קֵץ, אֲנִי אֶתֵּן לוֹ סַמְכוּת עַל הַגּוֹיִים (<a href="../../Tenach/Daniel/Daniel07.htm#22">דניאל ז' כב'</a>)
<A NAME="27"> </A>
<B class="number">27</B>&nbsp;וְהוּא יִרְעֶה אוֹתָם בְּשֵׁבֶט בַּרְזֶל, כִּכְלִי חֶרֶס יְנֻפְּצוּ,(<a href="../../Tenach/Tehillim/Tehillim02.htm#8">תהילים ב' ח'-ט'</a>)
<A NAME="28"> </A>
<B class="number">28</B>&nbsp;	כְּשֵׁם שֶׁגַּם אֲנִי קִבַּלְתִּי סַמְכוּת מֵאֵת אָבִי. וְאֶתֵּן לוֹ אֶת כּוֹכַב הַשַּׁחַר.(<a href="../../Tenach/Yishayah/Yishayah58.htm#8">ישעיהו נח' ח'</a>;&nbsp;<a href="../../Tenach/Shir/Shir06.htm#10">שיר השירים ו' י'</a>;&nbsp;<a href="../../Tenach/Yishayah/Yishayah14.htm#12">ישעיהו יד' יב'</a>)
<A NAME="29"> </A>
<B class="number">29</B>&nbsp;מִי שֶׁאֹזֶן לוֹ, יִשְׁמַע נָא מַה שֶּׁהָרוּחַ אוֹמֶרֶת לַקְּהִלּוֹת.</p>
<a href="Revelation03.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>