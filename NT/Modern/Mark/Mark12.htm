<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Mark12</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Mark11.htm">לפרק הקודם</a>
<a name="ala"> </a>
<h1>הבשורה על-פי מרקוס<br>
פרק יב</h1>
<a name="alb"> </a>
<h2>משל בעל הכרם והחוכרים</h2>
<h3>(<a href="../Matthew/Matthew21.htm#aug">מתי כא' 36-33</a>;&nbsp;<a href="../Luke/Luke20.htm#atc">לוקס כ' 19-9</a>)</h3>
<p>
<A NAME="1"> </A>
<B class="number">1</B>&nbsp;הוּא הֵחֵל לְדַבֵּר אֲלֵיהֶם בִּמְשָׁלִים: "אִישׁ אֶחָד נָטַע כֶּרֶם. הוּא הֵקִים גָּדֵר סָבִיב, גַּם חָצַב יֶקֶב וּבָנָה מִגְדָּל, וּלְאַחַר שֶׁהֶחְכִּירוֹ לְכוֹרְמִים נָסַע.(<a href="../../Tenach/Yishayah/Yishayah05.htm#1">ישעיהו ה' א'-ב'</a>)
<A NAME="2"> </A>
<B class="number">2</B>&nbsp;בְּבוֹא הָעֵת שָׁלַח עֶבֶד אֶל הַכּוֹרְמִים לְקַבֵּל מִידֵיהֶם מִפְּרִי הַכֶּרֶם.
<A NAME="3"> </A>
<B class="number">3</B>&nbsp;תָּפְסוּ אוֹתוֹ וְהִכּוּהוּ וְשָׁלְחוּ אוֹתוֹ רֵיקָם.(<a href="../../Tenach/MelachimA/MelachimA19.htm#10">מלכים א', יט' י'</a>;&nbsp;<a href="../../Tenach/DivreiB/DivreiB36.htm#16">דברי הימים ב', לו' טז'</a>)
<A NAME="4"> </A>
<B class="number">4</B>&nbsp;הוֹסִיף וְשָׁלַח אֲלֵיהֶם עֶבֶד אַחֵר. פָּצְעוּ אוֹתוֹ בְּרֹאשׁוֹ וְהֵתֵלּוּ בּוֹ.
<A NAME="5"> </A>
<B class="number">5</B>&nbsp;שָׁלַח אַחֵר וְהָרְגוּ אוֹתוֹ; וְכֵן גַּם רַבִּים אֲחֵרִים, אֶת אֵלֶּה הִכּוּ וְאֶת אֵלֶּה הָרְגוּ.
<A NAME="6"> </A>
<B class="number">6</B>&nbsp;נוֹתַר לוֹ אֶחָד -- בְּנוֹ אֲהוּבוֹ. לְבַסּוֹף שָׁלַח אוֹתוֹ אֲלֵיהֶם, בְּאָמְרוֹ 'אֶת בְּנִי יְכַבְּדוּ',
<A NAME="7"> </A>
<B class="number">7</B>&nbsp;אֶלָּא שֶׁהַכּוֹרְמִים הָהֵם אָמְרוּ זֶה אֶל זֶה, 'הוּא הַיּוֹרֵשׁ; בּוֹאוּ נַהֲרֹג אוֹתוֹ וְתִהְיֶה לָנוּ הַיְרֻשָּׁה.'
<A NAME="8"> </A>
<B class="number">8</B>&nbsp;לָקְחוּ אוֹתוֹ וַהֲרָגוּהוּ וְהִשְׁלִיכוּהוּ אֶל מִחוּץ לַכֶּרֶם.
<A NAME="9"> </A>
<B class="number">9</B>&nbsp;מַה יַעֲשֶׂה בַּעַל הַכֶּרֶם? יָבוֹא וְיַשְׁמִיד אֶת הַכּוֹרְמִים וְיִתֵּן אֶת הַכֶּרֶם לַאֲחֵרִים.
<A NAME="10"> </A>
<B class="number">10</B>&nbsp;הַאִם לֹא קְרָאתֶם אֶת הַכָּתוּב הַזֶּה, 'אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה;
<A NAME="11"> </A>
<B class="number">11</B>&nbsp;מֵאֵת יהוה הָיְתָה זֹאת, הִיא נִפְלָאת בְּעֵינֵינוּ'?"(<a href="../../Tenach/Tehillim/Tehillimb8.htm#22">תהילים קיח' כב'-כג'</a>)
<A NAME="12"> </A>
<B class="number">12</B>&nbsp;הֵם בִּקְשׁוּ לִתְפֹּס אוֹתוֹ, כִּי יָדְעוּ שֶׁדִּבֵּר אֶת הַמָּשָׁל עֲלֵיהֶם, אֲבָל חָשְׁשׁוּ מִפְּנֵי הָעָם. עָזְבוּ אוֹתוֹ וְהָלְכוּ מִשָּׁם.</p>
<a name="alc"> </a>
<h2>שאלות בעניין מס לקיסר ותחיית המתים</h2>
<h3>(<a href="../Matthew/Matthew22.htm#avc">מתי כב' 33-15</a>;&nbsp;<a href="../Luke/Luke20.htm#atd">לוקס כ' 40-20</a>)</h3>
<p>
<A NAME="13"> </A>
<B class="number">13</B>&nbsp;שָׁלְחוּ אֵלָיו מֵאַנְשֵׁי הַפְּרוּשִׁים וּמֵחֲסִידֵי בֵּית הוֹרְדוֹס לִלְכֹּד אוֹתוֹ בִּדְבָרוֹ.
<A NAME="14"> </A>
<B class="number">14</B>&nbsp;בָּאוּ וְאָמְרוּ לוֹ: "רַבִּי, אֲנַחְנוּ יוֹדְעִים שֶׁאַתָּה אִישׁ אֱמֶת וְאֵינְךָ חוֹשֵׁשׁ מֵאִישׁ, שֶׁכֵּן אֵינְךָ נוֹשֵׂא פָּנִים לַאֲנָשִׁים אֶלָּא מוֹרֶה אַתָּה אֶת דֶּרֶךְ הָאֱלֹהִים עַל-פִּי הָאֱמֶת. הַאִם מֻתָּר לָתֵת מַס לַקֵּיסָר אוֹ לֹא? הַאִם עָלֵינוּ לָתֵת אוֹ לֹא לָתֵת?"
<A NAME="15"> </A>
<B class="number">15</B>&nbsp;הוֹאִיל וְהִכִּיר אֶת צְבִיעוּתָם אָמַר לָהֶם: (<a href="../../Tenach/Mishley/Mishley26.htm#24">משלי כו' כד'</a>) "לָמָּה אַתֶּם מְנַסִּים אוֹתִי? הָבִיאוּ לִי דִּינָר וְאֶרְאֶה."
<A NAME="16"> </A>
<B class="number">16</B>&nbsp;	הֵבִיאוּ לוֹ וְהוּא שָׁאַל אוֹתָם: "שֶׁל מִי הַדְּמוּת הַזֹּאת וְהַכְּתֹבֶת?" הֵשִׁיבוּ לוֹ: "שֶׁל הַקֵּיסָר."
<A NAME="17"> </A>
<B class="number">17</B>&nbsp;אָמַר לָהֶם יֵשׁוּעַ: "אֶת אֲשֶׁר לַקֵּיסָר תְּנוּ לַקֵּיסָר וְאֶת אֲשֶׁר לֵאלֹהִים -- לֵאלֹהִים." הֵם הִשְׁתּוֹמְמוּ עָלָיו.
<A NAME="18"> </A>
<B class="number">18</B>&nbsp;בָּאוּ אֵלָיו צְדוֹקִים, הָאוֹמְרִים שֶׁאֵין תְּחִיַּת מֵתִים, וְשָׁאֲלוּ אוֹתוֹ:
<A NAME="19"> </A>
<B class="number">19</B>&nbsp;"רַבִּי, מֹשֶׁה כָּתַב לָנוּ שֶׁאִם יָמוּת אִישׁ וְהִנִּיחַ אִשָּׁה וְלֹא הִשְׁאִיר בָּנִים, יִקַּח אָחִיו אֶת אִשְׁתּוֹ וְיָקִים זֶרַע לְאָחִיו.(<a href="../../Tenach/Devarim/Devarim25.htm#5">דברים כה' ה'-י'</a>)
<A NAME="20"> </A>
<B class="number">20</B>&nbsp;הָיוּ שִׁבְעָה אַחִים. הָרִאשׁוֹן נָשָׂא אִשָּׁה וּמֵת וְלֹא הִשְׁאִיר צֶאֱצָאִים.
<A NAME="21"> </A>
<B class="number">21</B>&nbsp;לָקַח אוֹתָהּ הַשֵּׁנִי וּמֵת וְלֹא הִשְׁאִיר צֶאֱצָאִים, וְכֵן גַּם הַשְּׁלִישִׁי.
<A NAME="22"> </A>
<B class="number">22</B>&nbsp;כָּכָה כָּל הַשִּׁבְעָה לֹא הִשְׁאִירוּ צֶאֱצָאִים. אַחֲרֵי כֻּלָּם מֵתָה גַּם הָאִשָּׁה.
<A NAME="23"> </A>
<B class="number">23</B>&nbsp;בַּתְּחִיָּה, כַּאֲשֶׁר יָקוּמוּ, לְמִי מֵהֶם תִּהְיֶה לְאִשָּׁה, שֶׁהֲרֵי הָיְתָה אִשָּׁה לְכָל הַשִּׁבְעָה?"
<A NAME="24"> </A>
<B class="number">24</B>&nbsp;הֵשִׁיב לָהֶם יֵשׁוּעַ: "כְּלוּם אֵינְכֶם טוֹעִים מִשּׁוּם שֶׁאֵינְכֶם יוֹדְעִים אֶת הַכְּתוּבִים, אַף לֹא אֶת גְּבוּרַת אֱלֹהִים?
<A NAME="25"> </A>
<B class="number">25</B>&nbsp;כַּאֲשֶׁר הַמֵּתִים קָמִים אֵין הֵם מִתְחַתְּנִים, אֶלָּא שֶׁהֵם כְּמַלְאָכִים בַּשָּׁמַיִם.
<A NAME="26"> </A>
<B class="number">26</B>&nbsp;וַאֲשֶׁר לְכָךְ שֶׁהַמֵּתִים קָמִים, הַאִם לֹא קְרָאתֶם בְּסֵפֶר מֹשֶׁה, בְּמַעֲשֵׂה הַסְּנֶה, שֶׁהָאֱלֹהִים אָמַר לוֹ, 'אָנֹכִי אֱלֹהֵי אַבְרָהָם, אֱלֹהֵי יִצְחָק וֵאלֹהֵי יַעֲקֹב'?(<a href="../../Tenach/Shemot/Shemot03.htm#6">שמות ג' ו'</a><a>//<A href="../../Tenach/Shemot/Shemot03.htm#15">ג' טו'<a>)
<A NAME="27"> </A>
<B class="number">27</B>&nbsp;אֵין הוּא אֱלֹהֵי הַמֵּתִים כִּי אִם אֱלֹהֵי הַחַיִּים. אַתֶּם טוֹעִים מְאֹד."</p>
<a name="ald"> </a>
<h2>המצוה הגדולה</h2>
<h3>(<a href="../Matthew/Matthew22.htm#avd">מתי כב' 40-34</a>;&nbsp;<a href="../Luke/Luke10.htm#ajd">לוקס י' 28-25</a>)</h3>
<p>
<A NAME="28"> </A>
<B class="number">28</B>&nbsp;אַחַד הַסּוֹפְרִים הִתְקָרֵב וְשָׁמַע אוֹתָם מִתְוַכְּחִים. כִּרְאוֹתוֹ שֶׁיֵּשׁוּעַ הֵשִׁיב לָהֶם הֵיטֵב, שָׁאַל אוֹתוֹ: "אֵיזוֹהִי הַמִּצְוָה הָרִאשׁוֹנָה מִכֹּל?"
<A NAME="29"> </A>
<B class="number">29</B>&nbsp;עָנָה יֵשׁוּעַ: "הָרִאשׁוֹנָה הִיא 'שְׁמַע יִשְׂרָאֵל יהוה אֱלֹהֵינוּ יהוה אֶחָד,
<A NAME="30"> </A>
<B class="number">30</B>&nbsp;וְאָהַבְתָּ אֶת יהוה אֱלֹהֶיךָ בְּכָל לְבָבְךָ וּבְכָל-נַפְשְׁךָ וּבְכָל שִׂכְלְךָ וּבְכָל-מְאֹדֶךָ.'(<a href="../../Tenach/Devarim/Devarim06.htm#4">דברים ו' ד'-ה'</a>)
<A NAME="31"> </A>
<B class="number">31</B>&nbsp;וְהַשְּׁנִיָּה הִיא 'וְאָהַבְתָּ לְרֵעֲךָ כָּמוֹךָ.'(<a href="../../Tenach/Vayikra/Vayikra19.htm#18">ויקרא יט' יח'</a>) אֵין מִצְוָה אַחֶרֶת גְּדוֹלָה מֵאֵלֶּה."
<A NAME="32"> </A>
<B class="number">32</B>&nbsp;אָמַר אֵלָיו הַסּוֹפֵר: "יָפֶה, רַבִּי; אֱמֶת אָמַרְתָּ שֶׁאֶחָד הוּא וְאֵין עוֹד מִלְּבַדּוֹ.(<a href="../../Tenach/Devarim/Devarim04.htm#35">דברים ד' לה'</a>;&nbsp;<a href="../../Tenach/Yishayah/Yishayah45.htm#5">ישעיהו מה' ה'-ו'</a>)
<A NAME="33"> </A>
<B class="number">33</B>&nbsp;וְלֶאֱהֹב אוֹתוֹ 'בְּכָל לְבָבְךָ וּבְכָל בִּינָתְךָ וּבְכָל-מְאֹדֶךָ', וְלֶאֱהֹב 'לְרֵעֲךָ כָּמוֹךָ,' הֲרֵי זֶה גָּדוֹל מִכָּל עוֹלָה וָזֶבַח."(<a href="../../Tenach/ShemuelA/ShemuelA15.htm#22">שמואל א', טו' כב'</a>;&nbsp;<a href="../../Tenach/Hoshea/Hoshea06.htm#6">הושע ו' ו'</a>;&nbsp;<a href="../../Tenach/Micha/Micha06.htm#6">מיכה ו' ו'-ח'</a>//<span class="x" onmousemove="Show('perush','הנ&#034;ל -- פסוקים 31-29' ,event);" onmouseout="Hide();">***</span>)
<A NAME="34"> </A>
<B class="number">34</B>&nbsp;רָאָה יֵשׁוּעַ כִּי הֵשִׁיב בְּחָכְמָה וְאָמַר לוֹ: "אֵינְךָ רָחוֹק מִמַּלְכוּת הָאֱלֹהִים." וְאִישׁ לֹא הֵעֵז עוֹד לִשְׁאֹל אוֹתוֹ שׁוּם דָּבָר.</p>
<a name="ale"> </a>
<h2>ישוע שואל בעניין בן דוד</h2>
<h3>(<a href="../Matthew/Matthew22.htm#ave">מתי כב' 46-41</a>;&nbsp;<a href="../Luke/Luke20.htm#ate">לוקס כ' 44-41</a>)</h3>
<p>
<A NAME="35"> </A>
<B class="number">35</B>&nbsp;כְּשֶׁלִּמֵּד יֵשׁוּעַ בְּבֵית הַמִּקְדָּשׁ, אָמַר: "כֵּיצַד זֶה אוֹמְרִים הַסּוֹפְרִים שֶׁהַמָּשִׁיחַ הוּא בֶּן דָּוִד?
<A NAME="36"> </A>
<B class="number">36</B>&nbsp;הֲלֹא דָּוִד עַצְמוֹ אָמַר בְּהַשְׁרָאַת רוּחַ הַקֹּדֶשׁ, 'נְאֻם יהוה לַאדֹנִי: שֵׁב לִימִינִי עַד-אָשִׁית אֹיְבֶיךָ הֲדֹם לְרַגְלֶיךָ.'(<a href="../../Tenach/Tehillim/Tehillimb0.htm#1">תהילים קי' א'</a>)
<A NAME="37"> </A>
<B class="number">37</B>&nbsp;דָּוִד עַצְמוֹ קוֹרֵא לוֹ 'אָדוֹן' וְאֵיךְ הוּא בְּנוֹ?"</p>
<a name="alf"> </a>
<h2>דברי תוכחה על הסופרים</h2>
<h3>(<a href="../Matthew/Matthew23.htm#awb">מתי כג' 36-1</a>;&nbsp;<a href="../Luke/Luke20.htm#atf">לוקס כ' 47-45</a>)</h3>
<p>הֶהָמוֹן הָרַב שָׁמַע אוֹתוֹ בְּרָצוֹן.
<A NAME="38"> </A>
<B class="number">38</B>&nbsp;וּבְלַמְּדוֹ אוֹתָם אָמַר: "הִזָּהֲרוּ מִן הַסּוֹפְרִים הָאוֹהֲבִים לְהִתְהַלֵּךְ לְבוּשֵׁי גְּלִימוֹת וְאוֹהֲבִים בִּרְכוֹת שָׁלוֹם בַּשְּׁוָקִים
<A NAME="39"> </A>
<B class="number">39</B>&nbsp;וּמוֹשָׁבִים רִאשׁוֹנִים בְּבָתֵּי הַכְּנֶסֶת וּמְקוֹמוֹת נִכְבָּדִים בַּסְּעוּדוֹת;
<A NAME="40"> </A>
<B class="number">40</B>&nbsp;הַבּוֹלְעִים אֶת בָּתֵּי הָאַלְמָנוֹת וּמַאֲרִיכִים לְהִתְפַּלֵּל לְמַרְאִית עַיִן. דִּינָם שֶׁל אֵלֶּה יִהְיֶה חָמוּר יוֹתֵר."(<a href="../../Tenach/MelachimA/MelachimA18.htm#26">מלכים א', יח' כו'-כט'</a>;&nbsp;<a href="../../Tenach/Kohelet/Kohelet05.htm#1">קוהלת ה' א'-ב'</a>)</p>
<a name="alg"> </a>
<h2>מתנתה של אלמנה ענייה</h2>
<h3>(<a href="../Luke/Luke21.htm#aub">לוקס כא' 4-1</a>)</h3>
<p>
<A NAME="41"> </A>
<B class="number">41</B>&nbsp;הוּא יָשַׁב מוּל תֵּבַת הָאוֹצָר וְרָאָה אֶת הָעָם שָׂמִים מַטְבְּעוֹת בְּתֵבַת הָאוֹצָר וַעֲשִׁירִים רַבִּים שָׂמוּ הַרְבֵּה.(<a href="../../Tenach/MelachimB/MelachimB12.htm#10">מלכים ב', יב' י'</a>)
<A NAME="42"> </A>
<B class="number">42</B>&nbsp;בָּאָה אַלְמָנָה עֲנִיָּה וְשָׂמָה שְׁתֵּי פְּרוּטוֹת, שֶׁהֵן חֲצִי אִסָּר.
<A NAME="43"> </A>
<B class="number">43</B>&nbsp;קָרָא לְתַלְמִידָיו וְאָמַר לָהֶם: "אָמֵן אוֹמֵר אֲנִי לָכֶם, הָאַלְמָנָה הָעֲנִיָּה הַזֹּאת שָׂמָה יוֹתֵר מִכָּל אֵלֶּה שֶׁשָּׂמוּ בְּתֵבַת הָאוֹצָר;
<A NAME="44"> </A>
<B class="number">44</B>&nbsp;כִּי הַכֹּל נָתְנוּ מִן הָעֹדֶף שֶׁלָּהֶם, אַךְ הִיא מִמַּחְסוֹרָהּ נָתְנָה אֶת כָּל אֲשֶׁר הָיָה לָהּ, אֶת כָּל מִחְיָתָהּ."</p>
<a href="Mark13.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>