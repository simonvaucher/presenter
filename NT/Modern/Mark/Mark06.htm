<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Mark06</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Mark05.htm">לפרק הקודם</a>
<a name="afa"> </a>
<h1>הבשורה על-פי מרקוס<br>
פרק ו</h1>
<a name="afb"> </a>
<h2>אין נביא בעירו</h2>
<h3>(<a href="../Matthew/Matthew13.htm#ami">מתי יג' 58-53</a>;&nbsp;<a href="../Luke/Luke04.htm#adc">לוקס ד' 30-16</a>)</h3>
<p>
<A NAME="1"> </A>
<B class="number">1</B>&nbsp;אַחֲרֵי צֵאתוֹ מִשָּׁם הָלַךְ לְעִירוֹ וְתַלְמִידָיו הָלְכוּ אַחֲרָיו.
<A NAME="2"> </A>
<B class="number">2</B>&nbsp;בְּיוֹם הַשַּׁבָּת הֵחֵל לְלַמֵּד בְּבֵית הַכְּנֶסֶת. תָּמְהוּ הַשּׁוֹמְעִים הָרַבִּים וְאָמְרוּ: "מִנַּיִן לוֹ הַדְּבָרִים הָאֵלֶּה וּמַה הִיא הַחָכְמָה שֶׁנִּתְּנָה לוֹ (<a href="../../Tenach/Yishayah/Yishayah11.htm#2">ישעיהו יא' ב'</a>;&nbsp;<a href="../../Tenach/Yirmiah/Yirmiah03.htm#15">ירמיהו ג' טו'</a>) וְהַגְּבוּרוֹת הָאֵלֶּה הַנַּעֲשׂוֹת בְּיָדוֹ?
<A NAME="3"> </A>
<B class="number">3</B>&nbsp;הֲלֹא זֶה הַנַּגָּר בֶּן מִרְיָם וַאֲחִי יַעֲקֹב וְיוֹסֵי וִיהוּדָה וְשִׁמְעוֹן, וַהֲרֵי אַחְיוֹתָיו פֹּה אִתָּנוּ!" הוּא הָיָה לָהֶם לְמִכְשׁוֹל.(<a href="../../Tenach/Yishayah/Yishayah53.htm#2">ישעיהו נג' ב'</a>)
<A NAME="4"> </A>
<B class="number">4</B>&nbsp;אָמַר לָהֶם יֵשׁוּעַ: "אֵין נָבִיא נִקְלֶה אֶלָּא בְּעִירוֹ, בֵּין קְרוֹבָיו וּבְבֵיתוֹ."
<A NAME="5"> </A>
<B class="number">5</B>&nbsp;וְלֹא הָיָה יָכוֹל לַעֲשׂוֹת שָׁם שׁוּם נֵס; רַק עַל חוֹלִים אֲחָדִים סָמַךְ אֶת יָדָיו וְרִפֵּא אוֹתָם.
<A NAME="6"> </A>
<B class="number">6</B>&nbsp;תָּמֵהַּ הָיָה עַל חֹסֶר אֱמוּנָתָם.</p>
<a name="afc"> </a>
<h2>ישוע שולח את שנים-עשר השליחים</h2>
<h3>(<a href="../Matthew/Matthew10.htm#ajb">מתי י' 1</a>,&nbsp;<a href="../Matthew/Matthew10.htm#5">15-5</a>;&nbsp;<a href="../Luke/Luke09.htm#aib">לוקס ט' 6-1</a>)</h3>
<p>הוּא עָבַר בַּכְּפָרִים מִסָּבִיב וְלִמֵּד.
<A NAME="7"> </A>
<B class="number">7</B>&nbsp;קָרָא לַשְּׁנֵים-עָשָׂר וְהֵחֵל לִשְׁלֹחַ אוֹתָם שְׁנַיִם שְׁנַיִם (<a href="../../Tenach/Kohelet/Kohelet04.htm#9">קוהלת ד' ט'</a>) וְנָתַן לָהֶם סַמְכוּת עַל הָרוּחוֹת הַטְּמֵאוֹת.
<A NAME="8"> </A>
<B class="number">8</B>&nbsp;גַּם צִוָּה עֲלֵיהֶם שֶׁלֹּא יִקְּחוּ מְאוּמָה לַדֶּרֶךְ מִלְּבַד מַקֵּל; לֹא לֶחֶם, לֹא תַּרְמִיל וְלֹא כֶּסֶף בַּחֲגוֹרָתָם;
<A NAME="9"> </A>
<B class="number">9</B>&nbsp;שֶׁיִּנְעֲלוּ סַנְדָּלִים וְלֹא יִלְבְּשׁוּ שְׁתֵּי כֻּתֳּנוֹת.
<A NAME="10"> </A>
<B class="number">10</B>&nbsp;אָמַר לָהֶם: "בְּכָל מָקוֹם שֶׁתִּכָּנְסוּ לְבַיִת, שָׁם תֵּשְׁבוּ עַד צֵאתְכֶם מִשָּׁם.
<A NAME="11"> </A>
<B class="number">11</B>&nbsp;וּבְכָל מָקוֹם אֲשֶׁר לֹא יְקַבְּלוּ אֶתְכֶם וְלֹא יִשְׁמְעוּ לָכֶם, צְאוּ מִשָּׁם וְנַעֲרוּ אֶת הֶעָפָר אֲשֶׁר תַּחַת רַגְלֵיכֶם לְעֵדוּת לָהֶם."
<A NAME="12"> </A>
<B class="number">12</B>&nbsp;הֵם יָצְאוּ וְקָרְאוּ לַבְּרִיּוֹת לַחֲזֹר בִּתְשׁוּבָה,
<A NAME="13"> </A>
<B class="number">13</B>&nbsp;גַּם גֵּרְשׁוּ שֵׁדִים רַבִּים וּמָשְׁחוּ בַּשֶּׁמֶן חוֹלִים רַבִּים וְרִפּאוּ אוֹתָם.</p>
<a name="afd"> </a>
<h2>מות יוחנן המטביל</h2>
<h3>(<a href="../Matthew/Matthew14.htm#anb">מתי יד' 12-1</a>;&nbsp;<a href="../Luke/Luke09.htm#aic">לוקס ט' 9-7</a>)</h3>
<p>
<A NAME="14"> </A>
<B class="number">14</B>&nbsp;הַמֶּלֶךְ הוֹרְדוֹס שָׁמַע עַל כָּךְ, שֶׁכֵּן שְׁמוֹ שֶׁל יֵשׁוּעַ נוֹדַע בָּרַבִּים וְיֵשׁ שֶׁאָמְרוּ: "יוֹחָנָן הַמַּטְבִּיל קָם מִן הַמֵּתִים וְלָכֵן פּוֹעֲלוֹת בּוֹ הַגְּבוּרוֹת."
<A NAME="15"> </A>
<B class="number">15</B>&nbsp;אֲחֵרִים אָמְרוּ: "זֶה אֵלִיָּהוּ", וַאֲחֵרִים אָמְרוּ: "נָבִיא כְּאַחַד הַנְּבִיאִים."
<A NAME="16"> </A>
<B class="number">16</B>&nbsp;כְּשֶׁשָּׁמַע הוֹרְדוֹס, אָמַר: "זֶהוּ יוֹחָנָן. הוּא אֲשֶׁר אֲנִי עָרַפְתִּי אֶת רֹאשׁוֹ קָם לִתְחִיָּה",
<A NAME="17"> </A>
<B class="number">17</B>&nbsp;שֶׁהֲרֵי הוֹרְדוֹס עַצְמוֹ שָׁלַח לִתְפֹּס אֶת יוֹחָנָן וכָלָא אוֹתוֹ בַּכֶּלֶא עַל-דְּבַר הוֹרוֹדְיָה, אֵשֶׁת פִילִיפּוֹס אָחִיו, אֲשֶׁר הוּא נָשָׂא לְאִשָּׁה;
<A NAME="18"> </A>
<B class="number">18</B>&nbsp;כִּי יוֹחָנָן אָמַר לְהוֹרְדוֹס: "אֵשֶׁת אָחִיךָ אֵינָהּ מֻתֶּרֶת לְךָ."(<a href="../../Tenach/Vayikra/Vayikra18.htm#16">ויקרא יח' טז'</a>)
<A NAME="19"> </A>
<B class="number">19</B>&nbsp;עַל כֵּן שָׂנְאָה אוֹתוֹ הוֹרוֹדְיָה וְרָצְתָה לַהֲרֹג אוֹתוֹ, אַךְ לֹא יָכְלָה
<A NAME="20"> </A>
<B class="number">20</B>&nbsp;מִשּׁוּם שֶׁהוֹרְדוֹס פָּחַד מִיּוֹחָנָן וְשָׁמַר עָלָיו בְּיָדְעוֹ שֶׁיּוֹחָנָן אִישׁ צַדִּיק וְקָדוֹשׁ; הוּא הָיָה שׁוֹמֵעַ אֶת דְּבָרָיו בְּרָצוֹן אַף כִּי בָּא בִּמְבוּכָה רַבָּה בְּשָׁמְעוֹ אוֹתָם.
<A NAME="21"> </A>
<B class="number">21</B>&nbsp;שְׁעַת הַכֹּשֶׁר הִגִּיעָה כַּאֲשֶׁר בְּיוֹם הֻלַּדְתּוֹ עָרַךְ הוֹרְדוֹס מִשְׁתֶּה לִגְדוֹלָיו וּלְשָׂרֵי הָאֲלָפִים וּלְרָאשֵׁי הַגָּלִיל.
<A NAME="22"> </A>
<B class="number">22</B>&nbsp;אָז נִכְנְסָה בִּתָּהּ שֶׁל הוֹרוֹדְיָה וְרָקְדָה וּמָצְאָה חֵן בְּעֵינֵי הוֹרְדוֹס וְהַמְסֻבִּים אִתּוֹ. אָמַר הַמֶּלֶךְ אֶל הַנַּעֲרָה: "בַּקְּשִׁי מִמֶּנִּי מַה שֶּׁתִּרְצִי וְאֶתֵּן לָךְ."
<A NAME="23"> </A>
<B class="number">23</B>&nbsp;הוּא גַּם נִשְׁבַּע לָהּ: "מַה שֶּׁתְּבַקְשִׁי מִמֶּנִּי אֶתֵּן לָךְ עַד חֲצִי הַמַּלְכוּת!"(<a href="../../Tenach/Esther/Esther05.htm#3">אסתר ה' ג', ו'</a>)
<A NAME="24"> </A>
<B class="number">24</B>&nbsp;יָצְאָה וְאָמְרָה לְאִמָּהּ: "מָה אֲבַקֵּשׁ?" הֵשִׁיבָה אִמָּהּ: "אֶת רֹאשׁ יוֹחָנָן הַמַּטְבִּיל!"
<A NAME="25"> </A>
<B class="number">25</B>&nbsp;הִיא נִכְנְסָה מִיָּד אֶל הַמֶּלֶךְ וּבִקְשָׁה: "אֲנִי רוֹצָה שֶׁתִּתֵּן לִי עַכְשָׁו בִּקְעָרָה אֶת רֹאשׁ יוֹחָנָן הַמַּטְבִּיל!"
<A NAME="26"> </A>
<B class="number">26</B>&nbsp;הִתְעַצֵּב הַמֶּלֶךְ מְאֹד, אַךְ בִּגְלַל הַשְּׁבוּעָה וּבִגְלַל הַמְסֻבִּים לֹא רָצָה לְהָשִׁיב אֶת פָּנֶיהָ רֵיקָם.
<A NAME="27"> </A>
<B class="number">27</B>&nbsp;מִיָּד שָׁלַח הַמֶּלֶךְ אֶחָד מִן הַשּׁוֹמְרִים וְצִוָּה לְהָבִיא אֶת רֹאשׁוֹ. הָלַךְ הַשּׁוֹמֵר וְכָרַת אֶת רֹאשׁוֹ בַּכֶּלֶא.
<A NAME="28"> </A>
<B class="number">28</B>&nbsp;לְאַחַר מִכֵּן הֵבִיא אֶת רֹאשׁוֹ בִּקְעָרָה וְנָתַן אוֹתוֹ לַנַּעֲרָה, וְהַנַּעֲרָה נָתְנָה אוֹתוֹ לְאִמָּהּ.
<A NAME="29"> </A>
<B class="number">29</B>&nbsp;כַּאֲשֶׁר שָׁמְעוּ תַּלְמִידָיו, בָּאוּ וְלָקְחוּ אֶת גְּוִיָּתוֹ וְהִנִּיחוּ אוֹתָהּ בְּקֶבֶר.</p>
<a name="afe"> </a>
<h2>ישוע מאכיל חמשת אלפים איש</h2>
<h3>(<a href="../Matthew/Matthew14.htm#anc">מתי יד' 21-13</a>;&nbsp;<a href="../Luke/Luke09.htm#aid">לוקס ט' 17-10</a>;&nbsp;<a href="../John/John06.htm#afb">יוחנן ו' 13-1</a>)</h3>
<p>
<A NAME="30"> </A>
<B class="number">30</B>&nbsp;נֶאֶסְפוּ הַשְּׁלִיחִים אֶל יֵשׁוּעַ וְסִפְּרוּ לוֹ אֶת כָּל אֲשֶׁר עָשׂוּ וְכָל אֲשֶׁר לִמְּדוּ.
<A NAME="31"> </A>
<B class="number">31</B>&nbsp;אָמַר לָהֶם: "בּוֹאוּ אַתֶּם לְבַדְּכֶם לְמָקוֹם שׁוֹמֵם וְנוּחוּ מְעַט", שֶׁכֵּן רַבִּים הָיוּ הַבָּאִים וְהַיּוֹצְאִים, עַד כְּדֵי כָּךְ שֶׁלֹּא הָיָה לָהֶם פְּנַאי לֶאֱכֹל.
<A NAME="32"> </A>
<B class="number">32</B>&nbsp;הֵם הִפְלִיגוּ מִשָּׁם בַּסִּירָה אֶל מָקוֹם שׁוֹמֵם לְבַדָּם.
<A NAME="33"> </A>
<B class="number">33</B>&nbsp;רַבִּים רָאוּ אֶת יֵשׁוּעַ וְהַשְּׁלִיחִים יוֹצְאִים וְהִכִּירוּ אוֹתָם, וּמִכָּל הֶעָרִים רָצוּ לְשָׁם בָּרֶגֶל וְהִקְדִּימוּ אוֹתָם.
<A NAME="34"> </A>
<B class="number">34</B>&nbsp;כְּשֶׁיָּצָא יֵשׁוּעַ וְרָאָה הָמוֹן רַב נִכְמְרוּ רַחֲמָיו עֲלֵיהֶם, כִּי הָיוּ כַּצֹּאן אֲשֶׁר אֵין לָהֶם רוֹעֶה.(<a href="../../Tenach/Bemidbar/Bemidbar27.htm#17">במדבר כז' יז'</a>;&nbsp;<a href="../../Tenach/Yechezkel/Yechezkel34.htm#5">יחזקאל לד' ה'</a>) הוּא הֵחֵל לְלַמֵּד אוֹתָם דְּבָרִים רַבִּים.
<A NAME="35"> </A>
<B class="number">35</B>&nbsp;כְּשֶׁנָּטָה הַיּוֹם לַעֲרֹב נִגְּשׁוּ אֵלָיו תַּלְמִידָיו וְאָמְרוּ: "הַמָּקוֹם שׁוֹמֵם וְהַשָּׁעָה כְּבָר מְאֻחֶרֶת.
<A NAME="36"> </A>
<B class="number">36</B>&nbsp;שְׁלַח אוֹתָם שֶׁיֵּלְכוּ אֶל הָעֲיָרוֹת וְהַכְּפָרִים מִסָּבִיב וְיִקְנוּ לָהֶם לֶאֱכֹל."
<A NAME="37"> </A>
<B class="number">37</B>&nbsp;הֵשִׁיב וְאָמַר לָהֶם: "תְּנוּ לָהֶם אַתֶּם לֶאֱכֹל." שָׁאֲלוּ אוֹתוֹ: "הַאִם נֵלֵךְ וְנִקְנֶה לֶחֶם בְּמָאתַיִם דִּינָר וְנִתֵּן לָהֶם לֶאֱכֹל?"
<A NAME="38"> </A>
<B class="number">38</B>&nbsp;אָמַר לָהֶם: "כַּמָּה כִּכְּרוֹת לֶחֶם יֵשׁ לָכֶם? לְכוּ וּרְאוּ." אַחֲרֵי שֶׁבֵּרְרוּ הֵשִׁיבוּ: "חָמֵשׁ, וּשְׁנֵי דָּגִים."
<A NAME="39"> </A>
<B class="number">39</B>&nbsp;הוּא צִוָּה עֲלֵיהֶם לְהוֹשִׁיב אֶת כֻּלָּם חֲבוּרָה חֲבוּרָה עַל הַדֶּשֶׁא הַיָּרוֹק,
<A NAME="40"> </A>
<B class="number">40</B>&nbsp;וְהֵם יָשְׁבוּ בִּקְבוּצוֹת שֶׁל מֵאָה וְשֶׁל חֲמִשִּׁים.
<A NAME="41"> </A>
<B class="number">41</B>&nbsp;לָקַח אֶת חֲמֵשׁ כִּכְּרוֹת הַלֶּחֶם וְאֶת שְׁנֵי הַדָּגִים וּלְאַחַר שֶׁנָּשָׂא עֵינָיו הַשָּׁמַיְמָה וּבֵרַךְ, בָּצַע אֶת הַלֶּחֶם וְנָתַן לְתַלְמִידָיו לְהַגִּישׁ לָהֶם, וְגַם אֶת שְׁנֵי הַדָּגִים חִלֵּק לְכֻלָּם.
<A NAME="42"> </A>
<B class="number">42</B>&nbsp;הַכֹּל אָכְלוּ וְשָׂבְעוּ,
<A NAME="43"> </A>
<B class="number">43</B>&nbsp;וּמִמַּה שֶּׁנּוֹתַר אָסְפוּ שְׁנֵים-עָשָׂר סַלִּים מְלֵאִים, בִּכְלַל זֶה גַּם דָּגִים.
<A NAME="44"> </A>
<B class="number">44</B>&nbsp;מִסְפַּר הָאוֹכְלִים הָיָה חֲמֵשֶׁת אֲלָפִים אִישׁ.</p>
<a name="aff"> </a>
<h2>הליכה על פני המים</h2>
<h3>(<a href="../Matthew/Matthew14.htm#and">מתי יד' 33-22</a>;&nbsp;<a href="../John/John06.htm#afc">יוחנן ו' 21-16</a>)</h3>
<p>
<A NAME="45"> </A>
<B class="number">45</B>&nbsp;מִיָּד אַחֲרֵי כֵן הֵאִיץ בְּתַלְמִידָיו לְהִכָּנֵס לַסִּירָה וּלְהַפְלִיג אֶל הַצַּד הַשֵּׁנִי, לְבֵית צַיְדָא, בְּעוֹד שֶׁהוּא יְשַׁלֵּחַ אֶת הֶהָמוֹן.
<A NAME="46"> </A>
<B class="number">46</B>&nbsp;אַחֲרֵי שֶׁנִּפְרַד מֵהֶם עָלָה לָהָר לְהִתְפַּלֵּל.
<A NAME="47"> </A>
<B class="number">47</B>&nbsp;לְעֵת עֶרֶב הָיְתָה הַסִּירָה בְּאֶמְצַע הַיָּם וְהוּא לְבַדּוֹ עַל הַיַּבָּשָׁה.
<A NAME="48"> </A>
<B class="number">48</B>&nbsp;רָאָה אוֹתָם מִתְיַגְּעִים בַּחֲתִירָה, כִּי הָרוּחַ נָשְׁבָה נֶגְדָּם, וּבָא אֲלֵיהֶם בְּעֵרֶךְ בָּאַשְׁמֹרֶת הָרְבִיעִית שֶׁל הַלַּיְלָה כְּשֶׁהוּא הוֹלֵךְ עַל פְּנֵי הַיָּם (<a href="../../Tenach/Iyov/Iyov09.htm#8">איוב ט' ח'</a>) וְכַוָּנָתוֹ לַעֲבֹר לְיָדָם.
<A NAME="49"> </A>
<B class="number">49</B>&nbsp;כְּשֶׁרָאוּהוּ הוֹלֵךְ עַל פְּנֵי הַיָּם חָשְׁבוּ שֶׁהוּא רוּחַ רְפָאִים וְהֵחֵלּוּ לִצְעֹק,
<A NAME="50"> </A>
<B class="number">50</B>&nbsp;כִּי כֻּלָּם רָאוּ אוֹתוֹ וְנִבְהֲלוּ, אַךְ הוּא דִּבֵּר אִתָּם מִיָּד וְאָמַר לָהֶם: "חִזְקוּ, זֶה אֲנִי. אַל תִּפְחֲדוּ!"
<A NAME="51"> </A>
<B class="number">51</B>&nbsp;הוּא בָּא אֲלֵיהֶם לְתוֹךְ הַסִּירָה וְהָרוּחַ פָּסְקָה. הֵם הִשְׁתּוֹמְמוּ עַד מְאֹד,
<A NAME="52"> </A>
<B class="number">52</B>&nbsp;כִּי לֹא לָמְדוּ דָּבָר מֵעִנְיַן כִּכְּרוֹת הַלֶּחֶם בִּגְלַל קֵהוּת לְבָבָם.</p>
<a name="afg"> </a>
<h2>ריפוי חולים בגינוסר</h2>
<h3>(<a href="../Matthew/Matthew14.htm#ane">מתי יד' 36-34</a>)</h3>
<p>
<A NAME="53"> </A>
<B class="number">53</B>&nbsp;עָבְרוּ אֶת הַיָּם וְהִגִּיעוּ אֶל חוֹף גִּנּוֹסָר וְעָגְנוּ שָׁם.
<A NAME="54"> </A>
<B class="number">54</B>&nbsp;בְּצֵאתָם מִן הַסִּירָה הִכִּירוּ אוֹתוֹ מִיָּד,
<A NAME="55"> </A>
<B class="number">55</B>&nbsp;וּבְכָל הָאֵזוֹר הַהוּא רָצוּ וְהֵחֵלּוּ לְהָבִיא אֶת הַחוֹלִים עַל אֲלוּנְקוֹת לְכָל מָקוֹם שֶׁשָּׁמְעוּ כִּי הוּא שָׁם.
<A NAME="56"> </A>
<B class="number">56</B>&nbsp;בְּכָל מָקוֹם שֶׁבָּא אֵלָיו, בַּכְּפָרִים אוֹ בֶּעָרִים אוֹ בָּעֲיָרוֹת, שָׂמוּ אֶת הַחוֹלִים בַּחוּצוֹת וּבִקְשׁוּ מִמֶּנּוּ שֶׁיַּנִּיחַ לָהֶם לִנְגֹּעַ וְלוּ רַק בִּכְנַף בִּגְדוֹ,(<a href="../../Tenach/Bemidbar/Bemidbar15.htm#38">במדבר טו' לח'</a>) וְכָל הַנּוֹגְעִים בּוֹ נִרְפְּאוּ.</p>
<a href="Mark07.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>