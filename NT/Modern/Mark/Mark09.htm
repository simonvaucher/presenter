<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Mark09</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Mark08.htm">לפרק הקודם</a>
<a name="aia"> </a>
<h1>הבשורה על-פי מרקוס<br>
פרק ט</h1>
<a name="aib"> </a>
<h2>ישוע מדבר על מותו ותחייתו -- המשך</h2>
<p>
<A NAME="1"> </A>
<B class="number">1</B>&nbsp;הוֹסִיף וְאָמַר לָהֶם: "אָמֵן אוֹמֵר אֲנִי לָכֶם שֶׁיֵּשׁ מִן הָעוֹמְדִים פֹּה אֲשֶׁר לֹא יִטְעֲמוּ מָוֶת עַד כִּי יִרְאוּ אֶת מַלְכוּת הָאֱלֹהִים בָּאָה בִּגְבוּרָה."</p>
<a name="aic"> </a>
<h2>ישוע לובש הדר</h2>
<h3>(<a href="../Matthew/Matthew17.htm#aqb">מתי יז' 13-1</a>;&nbsp;<a href="../Luke/Luke09.htm#aig">לוקס ט' 36-28</a>)</h3>
<p>
<A NAME="2"> </A>
<B class="number">2</B>&nbsp;אַחֲרֵי שִׁשָּׁה יָמִים לָקַח אִתּוֹ יֵשׁוּעַ אֶת כֵּיפָא וְאֶת יַעֲקֹב וְאֶת יוֹחָנָן. הוּא הֶעֱלָה אוֹתָם לְהַר גָּבוֹהַּ לְבַדָּם וְהִשְׁתַּנָּה לְעֵינֵיהֶם;
<A NAME="3"> </A>
<B class="number">3</B>&nbsp;בְּגָדָיו הִבְרִיקוּ וְהִלְבִּינוּ עַד מְאֹד, עַד כְּדֵי כָּךְ אֵין כּוֹבֵס עֲלֵי אֲדָמוֹת יָכוֹל לְהַלְבִּין בְּגָדִים.
<A NAME="4"> </A>
<B class="number">4</B>&nbsp;אָז נִרְאוּ אֲלֵיהֶם אֵלִיָּהוּ וּמֹשֶׁה וְהֵם מְדַבְּרִים עִם יֵשׁוּעַ.
<A NAME="5"> </A>
<B class="number">5</B>&nbsp;הֵגִיב כֵּיפָא וְאָמַר אֶל יֵשׁוּעַ: "רַבִּי, טוֹב שֶׁאָנוּ כָּאן. נַעֲשֶׂה נָא שָׁלוֹשׁ סֻכּוֹת; לְךָ אַחַת, לְמֹשֶׁה אַחַת וּלְאֵלִיָּהוּ אַחַת."
<A NAME="6"> </A>
<B class="number">6</B>&nbsp;הוּא לֹא יָדַע מַה לּוֹמַר, שֶׁכֵּן הוּא וַחֲבֵרָיו פָּחֲדוּ מְאֹד.
<A NAME="7"> </A>
<B class="number">7</B>&nbsp;וְהִנֵּה הוֹפִיעַ עָנָן וְסָכַךְ עֲלֵיהֶם. (<a href="../../Tenach/Shemot/Shemot40.htm#34">שמות מ' לד'</a>;&nbsp;<a href="../../Tenach/MelachimA/MelachimA08.htm#10">מלכים א', ח' י'</a>) יָצָא קוֹל מִתּוֹךְ הֶעָנָן: "זֶה בְּנִי אֲהוּבִי; אֵלָיו תִּשְׁמָעוּן!"(<a href="../../Tenach/Tehillim/Tehillim02.htm#7">תהילים ב' ז'</a>;&nbsp;<a href="../../Tenach/Devarim/Devarim18.htm#15">דברים יח' טו'</a>)
<A NAME="8"> </A>
<B class="number">8</B>&nbsp;וּפִתְאוֹם, בְּהִסְתַּכְּלָם סָבִיב, לֹא רָאוּ עוֹד אִישׁ אִתָּם מִלְּבַד יֵשׁוּעַ.
<A NAME="9"> </A>
<B class="number">9</B>&nbsp;כְּשֶׁיָּרְדוּ מִן הָהָר צִוָּה עֲלֵיהֶם שֶׁלֹּא יַגִּידוּ לְאִישׁ מַה שֶּׁרָאוּ עַד אֲשֶׁר יָקוּם בֶּן-הָאָדָם מִן הַמֵּתִים.
<A NAME="10"> </A>
<B class="number">10</B>&nbsp;הֵם שָׂמוּ לִבָּם לַדָּבָר וְחָקְרוּ בֵּינָם לְבֵין עַצְמָם מַה פֵּרוּשׁ "לָקוּם מִן הַמֵּתִים."
<A NAME="11"> </A>
<B class="number">11</B>&nbsp;שָׁאֲלוּ אוֹתוֹ: "מַדּוּעַ אוֹמְרִים הַסּוֹפְרִים כִּי אֵלִיָּהוּ צָרִיךְ לָבוֹא תְּחִלָּה?"
<A NAME="12"> </A>
<B class="number">12</B>&nbsp;הֵשִׁיב לָהֶם: "אֵלִיָּהוּ אָמְנָם יָבוֹא רִאשׁוֹנָה וְיָשִׁיב אֶת הַכֹּל;(<a href="../../Tenach/Malachi/Malachi03.htm#23">מלאכי ג' כג'-כד'</a>) וְאֵיךְ כָּתוּב עַל בֶּן-הָאָדָם שֶׁיִסְבֹּל הַרְבֵּה וְיִמְאֲסוּ בּוֹ?(<a href="../../Tenach/Yishayah/Yishayah53.htm#3">ישעיהו נג' ג'</a>)
<A NAME="13"> </A>
<B class="number">13</B>&nbsp;בְּרַם אוֹמֵר אֲנִי לָכֶם כִּי אָכֵן בָּא אֵלִיָּהוּ וְעָשׂוּ בּוֹ כִּרְצוֹנָם, כַּכָּתוּב עָלָיו."(<a href="../../Tenach/MelachimA/MelachimA19.htm#2">מלכים א', יט' ב'</a>;&nbsp;<a href="../../Tenach/MelachimA/MelachimA19.htm#10">יט' י'</a>)</p>
<a name="aid"> </a>
<h2>ריפוי ילד מרוח טמאה</h2>
<h3>(<a href="../Matthew/Matthew17.htm#aqc">מתי יז' 20-14</a>;&nbsp;<a href="../Luke/Luke09.htm#aih">לוקס ט' 43-37</a>)</h3>
<p>
<A NAME="14"> </A>
<B class="number">14</B>&nbsp;כַּאֲשֶׁר הֵם בָּאוּ אֶל הַתַּלְמִידִים רָאוּ עַם רַב סָבִיב לָהֶם וְסוֹפְרִים מִתְוַכְּחִים אִתָּם.
<A NAME="15"> </A>
<B class="number">15</B>&nbsp;כָּל הֶהָמוֹן, בָּרֶגַע שֶׁרָאוּ אוֹתוֹ, תָּמְהוּ מְאֹד וְרָצוּ אֵלָיו וּבֵרְכוּהוּ בְּבִרְכַּת שָׁלוֹם.
<A NAME="16"> </A>
<B class="number">16</B>&nbsp;שָׁאַל אוֹתָם: "עַל מָה אַתֶּם מִתְוַכְּחִים אִתָּם?"
<A NAME="17"> </A>
<B class="number">17</B>&nbsp;הֵשִׁיב לוֹ אֶחָד מִן הֶהָמוֹן: "רַבִּי, הֵבֵאתִי אֵלֶיךָ אֶת בְּנִי אֲשֶׁר רוּחַ אִלֶּמֶת בְּקִרְבּוֹ.
<A NAME="18"> </A>
<B class="number">18</B>&nbsp;בְּכָל מָקוֹם הָרוּחַ אוֹחֶזֶת בּוֹ וּמַפִּילָה אוֹתוֹ, וְהוּא מַעֲלֶה קֶצֶף, חוֹרֵק שִׁנָּיו וְגוּפוֹ מִתְקַשֶּׁה. אָמַרְתִּי לְתַלְמִידֶיךָ שֶׁיְּגָרְשׁוּ אוֹתָהּ, אַךְ הֵם לֹא יָכְלוּ."(<a href="../../Tenach/MelachimB/MelachimB04.htm#31">מלכים ב', ד' לא'</a>)
<A NAME="19"> </A>
<B class="number">19</B>&nbsp;הֵשִׁיב וְאָמַר לָהֶם: "הוֹי דּוֹר חֲסַר אֱמוּנָה, עַד מָתַי אֶהְיֶה עִמָּכֶם? עַד מָתַי אֶסְבֹּל אֶתְכֶם? הָבִיאוּ אוֹתוֹ אֵלַי."
<A NAME="20"> </A>
<B class="number">20</B>&nbsp;הֵבִיאוּ אוֹתוֹ אֵלָיו. רָאֲתָה הָרוּחַ אֶת יֵשׁוּעַ וּמִיָּד זִעְזְעָה אֶת הַיֶּלֶד. הוּא נָפַל אַרְצָה מִתְגּוֹלֵל וּמַעֲלֶה קֶצֶף.
<A NAME="21"> </A>
<B class="number">21</B>&nbsp;שָׁאַל יֵשׁוּעַ אֶת אָבִיו: "מִמָּתַי זֶה קוֹרֶה לוֹ?" הֵשִׁיב: "מִקַּטְנוּתוֹ,
<A NAME="22"> </A>
<B class="number">22</B>&nbsp;וּפְעָמִים רַבּוֹת גַּם הִפִּילָה אוֹתוֹ עַל אֵשׁ וּלְתוֹךְ מַיִם כְּדֵי לְהָמִית אוֹתוֹ. אֲבָל אִם אַתָּה יָכוֹל לַעֲשׂוֹת מַשֶּׁהוּ, רַחֵם עָלֵינוּ וַעֲזֹר לָנוּ."
<A NAME="23"> </A>
<B class="number">23</B>&nbsp;אָמַר לוֹ יֵשׁוּעַ: "'אִם אַתָּה יָכוֹל'?! הַכֹּל אֶפְשָׁרִי לַמַּאֲמִין!"
<A NAME="24"> </A>
<B class="number">24</B>&nbsp;מִיָּד צָעַק אֲבִי הַיֶּלֶד וְאָמַר: "אֲנִי מַאֲמִין, עֲזֹר נָא לִי בְּחֶסְרוֹן אֱמוּנָתִי!"
<A NAME="25"> </A>
<B class="number">25</B>&nbsp;כְּשֶׁרָאָה יֵשׁוּעַ הֲמוֹן עַם רָצִים וּמִתְקַבְּצִים, גָּעַר בָּרוּחַ הַטְּמֵאָה וְאָמַר לָהּ: "רוּחַ אִלֶּמֶת וְחֵרֶשֶׁת, אֲנִי מְצַוֵּךְ, צְאִי מִמֶּנּוּ וְאַל תִּכָּנְסִי בּוֹ עוֹד!"
<A NAME="26"> </A>
<B class="number">26</B>&nbsp;הִיא צָעֲקָה, זִעְזְעָה אוֹתוֹ מְאֹד וְיָצְאָה. הוּא הָיָה כְּמֵת וְרַבִּים אָמְרוּ שֶׁהוּא מֵת.
<A NAME="27"> </A>
<B class="number">27</B>&nbsp;אָחַז יֵשׁוּעַ בְּיָדוֹ, הֵקִים אוֹתוֹ וְהוּא קָם.
<A NAME="28"> </A>
<B class="number">28</B>&nbsp;כְּשֶׁנִּכְנַס יֵשׁוּעַ הַבַּיְתָה שְׁאָלוּהוּ תַּלְמִידָיו בִּיחִידוּת: "מַדּוּעַ לֹא יָכֹלְנוּ אֲנַחְנוּ לְגָרֵשׁ אוֹתָהּ?"
<a name="aica"> </a>
<A NAME="29"> </A>
<B class="number">29</B>&nbsp;הֵשִׁיב לָהֶם: "הַמִּין הַזֶּה אֵינוֹ יָכוֹל לָצֵאת אֶלָּא בִּתְפִלָּה."</p>
<a name="aie"> </a>
<h2>ישוע מדבר שנית על מותו ותחייתו</h2>
<h3>(<a href="../Matthew/Matthew17.htm#aqd">מתי יז' 23-22</a>;&nbsp;<a href="../Luke/Luke09.htm#aii">לוקס ט' 45-43</a>)</h3>
<p>
<A NAME="30"> </A>
<B class="number">30</B>&nbsp;יָצְאוּ מִשָּׁם וְעָבְרוּ דֶּרֶךְ הַגָּלִיל. הוּא לֹא רָצָה שֶׁזֶּה יִוָּדַע לְאִישׁ,
<A NAME="31"> </A>
<B class="number">31</B>&nbsp;שֶׁכֵּן לִמֵּד אֶת תַּלְמִידָיו וְאָמַר לָהֶם: "בֶּן-הָאָדָם יִמָּסֵר לִידֵי אֲנָשִׁים וְיַהַרְגוּהוּ, וּשְׁלוֹשָׁה יָמִים אַחֲרֵי שֶׁיַּהַרְגוּהוּ יָקוּם."
<A NAME="32"> </A>
<B class="number">32</B>&nbsp;אַךְ הֵם לֹא הֵבִינוּ אֶת הַדָּבָר וּפָחֲדוּ לִשְׁאֹל אוֹתוֹ.</p>
<a name="aif"> </a>
<h2>מיהו הגדול ביותר</h2>
<h3>(<a href="../Matthew/Matthew18.htm#arb">מתי יח' 5-1</a>;&nbsp;<a href="../Luke/Luke09.htm#aij">לוקס ט' 48-46</a>)</h3>
<p>
<A NAME="33"> </A>
<B class="number">33</B>&nbsp;הֵם בָּאוּ לִכְפַר נַחוּם, וּכְשֶׁהָיוּ בַּבַּיִת שָׁאַל אוֹתָם: "עַל מַה הִתְוַכַּחְתֶּם בַּדֶּרֶךְ?"
<A NAME="34"> </A>
<B class="number">34</B>&nbsp;שָׁתְקוּ וְלֹא עָנוּ, שֶׁכֵּן הִתְוַכְּחוּ בַּדֶּרֶךְ זֶה עִם זֶה -- מִי הַגָּדוֹל שֶׁבָּהֶם.
<A NAME="35"> </A>
<B class="number">35</B>&nbsp;יָשַׁב וְקָרָא לַשְּׁנֵים-עָשָׂר וְאָמַר לָהֶם: "מִי שֶׁרוֹצֶה לִהְיוֹת רִאשׁוֹן יְהֵא אַחֲרוֹן לַכֹּל וּמְשָׁרֵת לַכֹּל."
<A NAME="36"> </A>
<B class="number">36</B>&nbsp;לָקַח יֶלֶד וְהֶעֱמִיד אוֹתוֹ בֵּינֵיהֶם, חִבֵּק אוֹתוֹ וְאָמַר לָהֶם:
<A NAME="37"> </A>
<B class="number">37</B>&nbsp;"כָּל הַמְקַבֵּל יֶלֶד אֶחָד כָּזֶה בִּשְׁמִי, אוֹתִי הוּא מְקַבֵּל; וְהַמְקַבֵּל אוֹתִי אֵינוֹ מְקַבֵּל אוֹתִי אֶלָּא אֶת אֲשֶׁר שְׁלָחַנִי."</p>
<a name="aig"> </a>
<h2>מי שאינו נגדנו -- אתנו</h2>
<h3>(<a href="../Luke/Luke09.htm#aik">לוקס ט' 50-49</a>)</h3>
<p>
<A NAME="38"> </A>
<B class="number">38</B>&nbsp;אָמַר לוֹ יוֹחָנָן: "רַבִּי, רָאִינוּ אִישׁ מְגָרֵשׁ שֵׁדִים בְּשִׁמְךָ שֶׁאֵינֶנּוּ הוֹלֵךְ אַחֲרֵינוּ וּמָנַעְנוּ בַּעֲדוֹ, כִּי אֵינוֹ הוֹלֵךְ אַחֲרֵינוּ."
<A NAME="39"> </A>
<B class="number">39</B>&nbsp;אָמַר יֵשׁוּעַ: "אַל תִּמְנְעוּ בַּעֲדוֹ, כִּי אֵין אִישׁ אֲשֶׁר יַעֲשֶׂה גְּבוּרָה בִּשְׁמִי וּמִיָּד יוּכַל לְדַבֵּר עָלַי רָעוֹת;
<A NAME="40"> </A>
<B class="number">40</B>&nbsp;כִּי מִי שֶׁאֵינוֹ נֶגְדֵּנוּ, אִתָּנוּ הוּא.
<a name="aifa"> </a>
<A NAME="41"> </A>
<B class="number">41</B>&nbsp;כָּל הַמַּשְׁקֶה אֶתְכֶם כּוֹס מַיִם מִשּׁוּם הֱיוֹתְכֶם שֶׁל הַמָּשִׁיחַ, אָמֵן אֲנִי אוֹמֵר לָכֶם שֶׁלֹּא יֹאבַד שְׂכָרוֹ."</p>
<a name="aih"> </a>
<h2>היזהר שלא תכשיל</h2>
<h3>(<a href="../Matthew/Matthew18.htm#arc">מתי יח' 9-6</a>;&nbsp;<a href="../Luke/Luke17.htm#aqb">לוקס יז' 2-1</a>)</h3>
<p>
<A NAME="42"> </A>
<B class="number">42</B>&nbsp;"וְכָל הַמַּכְשִׁיל אֶחָד מִן הַקְּטַנִּים הָאֵלֶּה הַמַּאֲמִינִים, מוּטָב לוֹ שֶׁתֻּנַּח אֶבֶן רֵחַיִם עַל צַוָּארוֹ וְיֻשְׁלַךְ לַיָּם.
<A NAME="43"> </A>
<B class="number">43</B>&nbsp;אִם יָדְךָ תַּכְשִׁיל אוֹתְךָ, קַצֵּץ אוֹתָהּ. מוּטָב לְךָ לָבוֹא לַחַיִּים גִּדֵּם מֵאֲשֶׁר לָבוֹא עִם שְׁתֵּי יָדַיִם לְגֵיהִנּוֹם, אֶל הָאֵשׁ אֲשֶׁר לֹא תִּכְבֶּה.
[<span class="x" onmousemove="Show('perush','הפסוק נמצא כאן בכתבי-יד אחדים' ,event);" onmouseout="Hide();">
<A NAME="44"> </A>
<B class="number">44</B>&nbsp;בְּמָקוֹם אֲשֶׁר תּוֹלַעְתָּם אֵינָהּ מֵתָה וְהָאֵשׁ אֵינָהּ נִכְבֵּית.</span>]
<A NAME="45"> </A>
<B class="number">45</B>&nbsp;וְאִם רַגְלְךָ תַּכְשִׁיל אוֹתְךָ, קַצֵּץ אוֹתָהּ. מוּטָב לְךָ לָבוֹא לַחַיִּים קִטֵּעַ מֵאֲשֶׁר לִהְיוֹת מֻשְׁלָךְ לְגֵיהִנּוֹם עִם שְׁתֵּי רַגְלַיִם. [<span class="x" onmousemove="Show('perush','הפסוק נמצא כאן בכתבי-יד אחדים' ,event);" onmouseout="Hide();">אֶל הָאֵשׁ הַבִּלְתִּי נִכְבֵּית,
<A NAME="46"> </A>
<B class="number">46</B>&nbsp;בְּמָקוֹם אֲשֶׁר תּוֹלַעְתָּם אֵינָהּ מֵתָה וְהָאֵשׁ אֵינָהּ נִכְבֵּית.</span>]
<A NAME="47"> </A>
<B class="number">47</B>&nbsp;אִם עֵינְךָ תַּכְשִׁיל אוֹתְךָ, עֲקֹר אוֹתָהּ. מוּטָב לְךָ לָבוֹא לְמַלְכוּת אֱלֹהִים עִם עַיִן אַחַת מֵאֲשֶׁר לִהְיוֹת מֻשְׁלָךְ לְגֵיהִנּוֹם עִם שְׁתֵּי עֵינַיִם,
<A NAME="48"> </A>
<B class="number">48</B>&nbsp;בְּמָקוֹם אֲשֶׁר תּוֹלַעְתָּם לֹא תָּמוּת וְאִשָּׁם לֹא תִּכְבֶּה.(<a href="../../Tenach/Yishayah/Yishayah66.htm#24">ישעיהו סו' כד'</a>)
<A NAME="49"> </A>
<B class="number">49</B>&nbsp;הֵן כָּל אֶחָד יֻמְלַח בָּאֵשׁ [<span class="x" onmousemove="Show('perush','הפסוק נמצא כאן בכתבי-יד אחדים' ,event);" onmouseout="Hide();">וְכָל קָרְבָּן בַּמֶּלַח יֻמְלַח</span>].
<a name="aiga"> </a>
<A NAME="50"> </A>
<B class="number">50</B>&nbsp;הַמֶּלַח טוֹב הוּא, אַךְ אִם תֹּאבַד לוֹ מְלִיחוּתוֹ, כֵּיצַד תָּשִׁיבוּ לוֹ אֶת טַעֲמוֹ? יְהֵא מֶלַח בְּקִרְבְּכֶם וִהְיוּ בְּשָׁלוֹם זֶה עִם זֶה."</p>
<a href="Mark10.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>