<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Judah01</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="../main/3John0.htm" target="text">לאגרת יוחנן השלישית</a>
<a name="aaa"> </a>
<h1>אגרת יהודה<br>
פרק א</h1>
<p>
<A NAME="1"> </A>
<B class="number">1</B>&nbsp;מֵאֵת יְהוּדָה, עֶבֶד יֵשׁוּעַ הַמָּשִׁיחַ וְאָחִיו שֶׁל יַעֲקֹב, אֶל הַקְּרוּאִים, הָאֲהוּבִים עַל אֱלֹהִים הָאָב וּשְׁמוּרִים לְיֵשׁוּעַ הַמָּשִׁיחַ:
<A NAME="2"> </A>
<B class="number">2</B>&nbsp;רַחֲמִים וְשָׁלוֹם וְאַהֲבָה יִשְׁפְּעוּ עֲלֵיכֶם לְמַכְבִּיר.</p>
<a name="aab"> </a>
<h2>משפטם של מורי השקר</h2>
<p>
<A NAME="3"> </A>
<B class="number">3</B>&nbsp;אֲהוּבַי, כַּאֲשֶׁר שָׁקַדְתִּי בְּכָל מְאֹדִי לִכְתֹּב לָכֶם עַל-דְּבַר יְשׁוּעָתֵנוּ הַמְשֻׁתֶּפֶת, נֵעוֹר בִּי הַצֹּרֶךְ לִכְתֹּב אֲלֵיכֶם וְלַהֲאִיצְכֶם לְהִלָּחֵם לְמַעַן הָאֱמוּנָה שֶׁנִּמְסְרָה אַחַת וּלְתָמִיד לַקְּדוֹשִׁים;
<A NAME="4"> </A>
<B class="number">4</B>&nbsp;כִּי הִתְגַּנְּבוּ אֲנָשִׁים אֲשֶׁר הַמִּשְׁפָּט הַזֶּה נֶחֱרַץ עֲלֵיהֶם מִקֶּדֶם, אַנְשֵׁי רֶשַׁע הַהוֹפְכִים אֶת חֶסֶד אֱלֹהֵינוּ לְזִמָּה וְכוֹפְרִים בְּרִבּוֹנֵנוּ וַאֲדוֹנֵנוּ הַיָּחִיד יֵשׁוּעַ הַמָּשִׁיחַ.
<A NAME="5"> </A>
<B class="number">5</B>&nbsp;בִּרְצוֹנִי לְהַזְכִּיר לָכֶם דְּבָרִים שֶׁפַּעַם יְדַעְתֶּם הֵיטֵב -- שֶׁיהוה, אַחֲרֵי הוֹשִׁיעוֹ אֶת הָעָם מֵאֶרֶץ מִצְרַיִם, הִשְׁמִיד אֶת אֲשֶׁר לֹא הֶאֱמִינוּ.(<a href="../../Tenach/Bemidbar/Bemidbar14.htm#35">במדבר יד' לה'</a>)
<A NAME="6"> </A>
<B class="number">6</B>&nbsp;וְאֶת הַמַּלְאָכִים, אֲשֶׁר לֹא שָׁמְרוּ אֶת מַעֲמָדָם הָרָם כִּי אִם עָזְבוּ אֶת מְעוֹנָם, שָׁמַר בְּכַבְלֵי עוֹלָם וּבַאֲפֵלָה לְמִשְׁפַּט הַיּוֹם הַגָּדוֹל;
<A NAME="7"> </A>
<B class="number">7</B>&nbsp;כְּשֵׁם שֶׁסְּדוֹם וַעֲמֹרָה וְהֶעָרִים הַקְּרוֹבוֹת, אֲשֶׁר בְּדֶרֶךְ דּוֹמָה לָהֶם הִתְמַכְּרוּ לִזְנוּת וְהָלְכוּ אַחַר יְצוּרִים אֲחֵרִים,(<a href="../../Tenach/Bereshit/Bereshit19.htm#4">בראשית יט' ד'-ח'</a>) מֻצָּגוֹת לְדֻגְמָה בְּסָבְלָן דִּין אֵשׁ עוֹלָם.(<a href="../../Tenach/Yishayah/Yishayah66.htm#24">ישעיהו סו' כד'</a>)
<A NAME="8"> </A>
<B class="number">8</B>&nbsp;כְּמוֹ כֵן גַּם בַּעֲלֵי-הַחֲלוֹמוֹת הָאֵלֶּה מְטַמְּאִים אֶת הַגּוּף, דּוֹחִים אֶת הַסַּמְכוּת הָעֶלְיוֹנָה וּמְגַדְּפִים אֶת נוֹשְׂאֵי הַמִּשְׂרוֹת הַנִּכְבָּדוֹת.
<A NAME="9"> </A>
<B class="number">9</B>&nbsp;אַךְ מִיכָאֵל, שַׂר הַמַּלְאָכִים,(<a href="../../Tenach/Daniel/Daniel10.htm#13">דניאל י' יג'</a>) כַּאֲשֶׁר רָב עִם הַשָּׂטָן וְהִתְוַכֵּחַ עַל גְּוִיַּת מֹשֶׁה, לֹא הֵעֵז לַחֲרֹץ מִשְׁפַּט גִּדּוּף, כִּי אִם אָמַר, "יִגְעַר יהוה בְּךָ".(<a href="../../Tenach/Zecharyah/Zecharyah03.htm#2">זכריה ג' ב'</a>)
<A NAME="10"> </A>
<B class="number">10</B>&nbsp;אֵלֶּה, לְעֻמַּת זֹאת, מְגַדְּפִים אֶת אֲשֶׁר אֵינָם יוֹדְעִים; וּבִדְבָרִים אֲשֶׁר הֵם מְבִינִים בְּאֹפֶן טִבְעִי, כְּחַיּוֹת חַסְרוֹת דַּעַת, בָּהֶם הֵם נִשְׁחָתִים.
<A NAME="11"> </A>
<B class="number">11</B>&nbsp;אוֹי לָהֶם, כִּי בְּדֶרֶךְ קַיִן הָלְכוּ (<a href="../../Tenach/Bereshit/Bereshit04.htm#8">בראשית ד' ח'</a>) וּבַעֲבוּר שָׂכָר הִתְמַסְּרוּ לְטָעוּת בִּלְעָם, וְאָבְדוּ בְּמֶרֶד קֹרַח.(<a href="../../Tenach/Bemidbar/Bemidbar16.htm#1">במדבר טז' א'-ג'</a>)
<A NAME="12"> </A>
<B class="number">12</B>&nbsp;אַבְנֵי נֶגֶף הֵם בִּסְעוּדוֹת הָאַחֲוָה שֶׁלָּכֶם, סוֹעֲדִים עִמָּכֶם לְלֹא יִרְאָה וְדוֹאֲגִים רַק לְעַצְמָם;(<a href="../../Tenach/Yechezkel/Yechezkel34.htm#2">יחזקאל לד' ב'</a>) עֲנָנִים חַסְרֵי מַיִם הַנִּדָּפִים בָּרוּחַ;(<a href="../../Tenach/Mishley/Mishley25.htm#14">משלי כה' יד'</a>) עֵצִים בְּשַׁלֶּכֶת בְּלֹא פְּרִי, אֲשֶׁר מֵתוּ פַּעֲמַיִם וְנֶעֶקְרוּ;
<A NAME="13"> </A>
<B class="number">13</B>&nbsp;גַּלֵּי יָם עַזִּים הַמַּעֲלִים כְּקֶצֶף אֶת חֶרְפָּתָם;(<a href="../../Tenach/Yishayah/Yishayah57.htm#20">ישעיהו נז' כ'</a>) כּוֹכָבִים תּוֹעִים אֲשֶׁר חֶשְׁכַת אֹפֶל שְׁמוּרָה לָהֶם לְעוֹלָם.
<A NAME="14"> </A>
<B class="number">14</B>&nbsp;גַּם חֲנוֹךְ, הַשְּׁבִיעִי לְאָדָם, נִבָּא עֲלֵיהֶם לֵאמֹר: "הִנֵּה יהוה בָּא בְּרִבְבוֹת קְדוֹשָׁיו,(<a href="../../Tenach/Devarim/Devarim33.htm#2">דברים לג' ב'</a>)
<A NAME="15"> </A>
<B class="number">15</B>&nbsp;לַעֲשׂוֹת מִשְׁפָּט בַּכֹּל וּלְהוֹכִיחַ אֶת כָּל הָרְשָׁעִים עַל כָּל מַעֲשֵׂי רִשְׁעָתָם וְעַל כָּל הַקָּשׁוֹת אֲשֶׁר דִּבְּרוּ עָלָיו חוֹטְאִים רְשָׁעִים".(<a href="../../Tenach/Malachi/Malachi03.htm#13">מלאכי ג' יג'</a>;&nbsp;<a href="../../Tenach/Tehillim/Tehillimd9.htm#20">תהילים קלט' כ'-כא'</a>)
<A NAME="16"> </A>
<B class="number">16</B>&nbsp;הַלָּלוּ רוֹגְנִים הֵם, מִתְלוֹנְנִים, הוֹלְכִים אַחַר תַּאֲווֹתֵיהֶם וּפִיהֶם מְדַבֵּר גְּבוֹהָה, נוֹהֲגִים בְּמַשּׂוֹא פָּנִים לְמַעַן רֶוַח.(<a href="../../Tenach/Tehillim/Tehillim17.htm#10">תהילים יז' י'</a>;&nbsp;<a href="../../Tenach/Vayikra/Vayikra19.htm#15">ויקרא יט' טו'</a>)</p>
<a name="aac"> </a>
<h2>אזהרות והנחיות</h2>
<p>
<A NAME="17"> </A>
<B class="number">17</B>&nbsp;אֲבָל אַתֶּם, אֲהוּבַי, זִכְרוּ אֶת הַדְּבָרִים שֶׁנֶּאֶמְרוּ קֹדֶם בְּיַד שְׁלִיחֵי אֲדוֹנֵנוּ יֵשׁוּעַ הַמָּשִׁיחַ.
<A NAME="18"> </A>
<B class="number">18</B>&nbsp;הֲרֵי אָמְרוּ לָכֶם כִּי, "בְּאַחֲרִית הַיָּמִים יָבוֹאוּ לֵצִים הַהוֹלְכִים אַחַר תַּאֲווֹתֵיהֶם הַמְרֻשָּׁעוֹת."
<A NAME="19"> </A>
<B class="number">19</B>&nbsp;אֵלֶּה הֵם הַגּוֹרְמִים פִּלּוּגִים; מְשֻׁעְבָּדִים הֵם לַנֶּפֶשׁ, וְרוּחַ אֵין לָהֶם.
<A NAME="20"> </A>
<B class="number">20</B>&nbsp;וְאַתֶּם, אֲהוּבַי, הִבָּנוּ בֶּאֱמוּנַתְכֶם הַנַּעֲלָה מְאֹד בִּקְדֻשָּׁתָהּ וְהִתְפַּלְּלוּ בְּרוּחַ הַקֹּדֶשׁ.
<A NAME="21"> </A>
<B class="number">21</B>&nbsp;שִׁמְרוּ אֶת עַצְמְכֶם בְּאַהֲבַת הָאֱלֹהִים וְחַכּוּ לְרַחֲמֵי אֲדוֹנֵנוּ יֵשׁוּעַ הַמָּשִׁיחַ לְשֵׁם חַיֵי עוֹלָם.
<A NAME="22"> </A>
<B class="number">22</B>&nbsp;יֵשׁ הַמְהַסְּסִים, הִתְנַהֲגוּ עִמָּהֶם בְּרַחֲמִים;
<A NAME="23"> </A>
<B class="number">23</B>&nbsp;חִטְפוּ אוֹתָם מִן הָאֵשׁ וְהוֹשִׁיעוּ אוֹתָם. עַל אֲחֵרִים רַחֲמוּ בְּיִרְאָה, וְעִם זֹאת שִׂנְאוּ אֶת הַלְּבוּשׁ הַמְגֹאָל בְּטֻמְאַת הַבָּשָׂר.
<A NAME="24"> </A>
<B class="number">24</B>&nbsp;וְהוּא אֲשֶׁר יָכוֹל לִשְׁמֹר אֶתְכֶם מִמִּכְשׁוֹל וּלְהַעֲמִיד אֶתְכֶם לִפְנֵי כְּבוֹדוֹ נְקִיִּים מִדֹּפִי וּמְלֵאֵי שִׂמְחָה,
<A NAME="25"> </A>
<B class="number">25</B>&nbsp;הָאֱלֹהִים הַיָּחִיד, מוֹשִׁיעֵנוּ עַל-יְדֵי יֵשׁוּעַ הַמָּשִׁיחַ אֲדוֹנֵנוּ -- לוֹ הַכָּבוֹד וְהַגְּדֻלָּה וְהָעֹז וְהַשִּׁלְטוֹן לִפְנֵי כָּל עוֹלָם, גַּם עַתָּה גַּם לְכָל הָעוֹלָמִים. אָמֵן.</p>
<a href="../main/Revelation0.htm" target="text">להתגלות</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>