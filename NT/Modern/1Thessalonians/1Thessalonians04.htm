<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>1Thessalonians04</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="1Thessalonians03.htm">לפרק הקודם</a>
<a name="ada"> </a>
<h1>אגרת שאול הראשונה אל התסלוניקים<br>
פרק ד</h1>
<a name="adb"> </a>
<h2>התנהגות רצויה בעיני אלהים</h2>
<p>
<A NAME="1"> </A>
<B class="number">1</B>&nbsp;לְבַסּוֹף, אַחַי, אָנוּ מְבַקְשִׁים מִכֶּם בָּאָדוֹן יֵשׁוּעַ וּמַפְצִירִים בָּכֶם: קִבַּלְתֶּם מֵאִתָּנוּ אֵיךְ עֲלֵיכֶם לְהִתְנַהֶג וְלִמְצֹא חֵן בְּעֵינֵי אֱלֹהִים, וְאָמְנָם כָּךְ אַתֶּם מִתְנַהֲגִים; אָנָּא, הִתְקַדְּמוּ עוֹד יוֹתֵר.
<A NAME="2"> </A>
<B class="number">2</B>&nbsp;אַתֶּם יוֹדְעִים אֵילוּ מִצְווֹת נָתַנּוּ לָכֶם מִטַּעַם הָאָדוֹן יֵשׁוּעַ.
<A NAME="3"> </A>
<B class="number">3</B>&nbsp;וְזֶהוּ רְצוֹן הָאֱלֹהִים: שֶׁתִּתְקַדְּשׁוּ,(<a href="../../Tenach/Vayikra/Vayikra11.htm#44">ויקרא יא' מד'</a>) שֶׁתִּתְרַחֲקוּ מִן הַזְּנוּת,
<A NAME="4"> </A>
<B class="number">4</B>&nbsp;שֶׁכָּל אֶחָד מִכֶּם יֵדַע <span class="x" onmousemove="Show('perush','לקחת אישה -- או: לשלוט בגופו' ,event);" onmouseout="Hide();">לָקַחַת אִשָּׁה</span> בִּקְדֻשָּׁה וּבְכָבוֹד,
<A NAME="5"> </A>
<B class="number">5</B>&nbsp;לֹא בְּתַאֲוַת זִמָּה כְּדֶרֶךְ הַגּוֹיִים אֲשֶׁר אֵינָם יוֹדְעִים אֶת אֱלֹהִים.(<a href="../../Tenach/Tehillim/Tehillim79.htm#6">תהילים עט' ו'</a>;&nbsp;<a href="../../Tenach/Yirmiah/Yirmiah10.htm#25">ירמיהו י' כה'</a>)
<A NAME="6"> </A>
<B class="number">6</B>&nbsp;וְאִישׁ אַל יֶחֱטָא וְאַל יַעֲשֶׂה עָוֶל לְאָחִיו בְּעִנְיָן הַזֶּה,(<a href="../../Tenach/Vayikra/Vayikra19.htm#11">ויקרא יט' יא'</a>) כִּי נוֹקֵם יהוה עַל כָּל זֹאת, כְּפִי שֶׁכְּבָר אָמַרְנוּ לָכֶם וְהִזְהַרְנוּ אֶתְכֶם.
<A NAME="7"> </A>
<B class="number">7</B>&nbsp;הֵן אֱלֹהִים לֹא קָרָא אוֹתָנוּ לְטֻמְאָה, כִּי אִם לִקְדֻשָּׁה.(<span class="x" onmousemove="Show('perush','הנ&quot;ל -- פסוק 3' ,event);" onmouseout="Hide();">***</span>)
<A NAME="8"> </A>
<B class="number">8</B>&nbsp;עַל כֵּן הַדּוֹחֶה זֹאת, לֹא אָדָם הוּא דּוֹחֶה, אֶלָּא אֶת אֱלֹהִים הַנּוֹתֵן לָכֶם אֶת רוּחַ קָדְשׁוֹ.
<A NAME="9"> </A>
<B class="number">9</B>&nbsp;עַל-דְּבַר אַהֲבַת אַחִים אֵין צֹרֶךְ לִכְתֹּב לָכֶם, שֶׁכֵּן אַתֶּם בְּעַצְמְכֶם לְמוּדֵי אֱלֹהִים וְיוֹדְעִים שֶׁעֲלֵיכֶם לֶאֱהֹב אִישׁ אֶת רֵעֵהוּ,(<a href="../../Tenach/Vayikra/Vayikra19.htm#18">ויקרא יט' יח'</a>)
<A NAME="10"> </A>
<B class="number">10</B>&nbsp;וְאָמְנָם אַתֶּם נוֹהֲגִים כָּךְ כְּלַפֵּי כָּל הָאַחִים אֲשֶׁר בְּכָל מָקֵדוֹנְיָה. אֲבָל מְבַקְשִׁים אָנוּ מִכֶּם, אַחַי, שֶׁתִּשְׁפְּעוּ עוֹד יוֹתֵר.
<A NAME="11"> </A>
<B class="number">11</B>&nbsp;הִשְׁתַּדְּלוּ לִחְיוֹת בְּהַשְׁקֵט, לַעֲסֹק בָּעִנְיָנִים שֶׁלָּכֶם וְלַעֲבֹד בִּידֵיכֶם אַתֶּם, כְּפִי שֶׁצִּוִּינוּ אֶתְכֶם,
<A NAME="12"> </A>
<B class="number">12</B>&nbsp;לְמַעַן תִּתְנַהֲגוּ כַּיָּאוּת עִם אֵלֶּה אֲשֶׁר בַּחוּץ וּלְמַעַן לֹא יֶחְסַר לָכֶם דָּבָר.</p>
<a name="adc"> </a>
<h2>ביאת האדון</h2>
<p>
<A NAME="13"> </A>
<B class="number">13</B>&nbsp;אַחַי, אֵין אָנוּ רוֹצִים שֶׁיֵּעָלֵם מִכֶּם מַה שֶּׁנּוֹגֵעַ לִישֵׁנֵי עָפָר, כְּדֵי שֶׁלֹּא תִּתְעַצְּבוּ כַּאֲחֵרִים אֲשֶׁר אֵין לָהֶם הַתִּקְוָה.
<A NAME="14"> </A>
<B class="number">14</B>&nbsp;אִם אָמְנָם מַאֲמִינִים אָנוּ שֶׁיֵּשׁוּעַ מֵת וְקָם לִתְחִיָּה, כָּךְ גַּם אֶת הַיְשֵׁנִים, בְּאֶמְצָעוּת יֵשׁוּעַ, אֱלֹהִים יָבִיא יַחַד אִתּוֹ.
<A NAME="15"> </A>
<B class="number">15</B>&nbsp;הִנֵּה זֹאת אָנוּ אוֹמְרִים לָכֶם עַל-פִּי דְּבַר הָאָדוֹן: אֲנַחְנוּ הַחַיִּים אֲשֶׁר נִשָּׁאֵר עַד בּוֹא הָאָדוֹן לֹא נַקְדִּים אֶת הַמֵּתִים,
<A NAME="16"> </A>
<B class="number">16</B>&nbsp;שֶׁכֵּן הָאָדוֹן עַצְמוֹ יֵרֵד מִן הַשָּׁמַיִם בִּקְרִיאָה שֶׁל פְּקֻדָּה, בְּקוֹל שַׂר הַמַּלְאָכִים וּבְשׁוֹפַר אֱלֹהִים, וְהַמֵּתִים הַשַּׁיָּכִים לַמָּשִׁיחַ יָקוּמוּ רִאשׁוֹנָה.
<A NAME="17"> </A>
<B class="number">17</B>&nbsp;אַחֲרֵי כֵן אֲנַחְנוּ הַנִּשְׁאָרִים בַּחַיִּים נִלָּקַח יַחַד אִתָּם בַּעֲנָנִים לִפְגֹּשׁ אֶת הָאָדוֹן בָּאֲוִיר, וְכָךְ נִהְיֶה תָּמִיד עִם הָאָדוֹן.
<A NAME="18"> </A>
<B class="number">18</B>&nbsp;עַל כֵּן עוֹדְדוּ זֶה אֶת זֶה בַּדְּבָרִים הָאֵלֶּה.</p>
<a href="1Thessalonians05.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>