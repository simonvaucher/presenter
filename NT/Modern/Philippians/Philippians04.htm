<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Philippians04</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Philippians03.htm">לפרק הקודם</a>
<a name="ada"> </a>
<h1>אגרת שאול אל הפיליפים<br>
פרק ד</h1>
<a name="adb"> </a>
<h2>תמימות דעים, שמחה ושלום</h2>
<p>
<A NAME="1"> </A>
<B class="number">1</B>&nbsp;עַל כֵּן, אַחַי, הָאֲהוּבִים וְהַיְקָרִים, שִׂמְחָתִי וַעֲטֶרֶת רֹאשִׁי, בְּדֶרֶךְ זֹאת עִמְדוּ נָא בָּאָדוֹן, אֲהוּבַי.
<A NAME="2"> </A>
<B class="number">2</B>&nbsp;הִנְנִי מַפְצִיר בְּאֶבְהוֹדְיָה וּבְסִינְטִיכִי לִהְיוֹת לֵב אֶחָד בָּאָדוֹן.
<A NAME="3"> </A>
<B class="number">3</B>&nbsp;וְאַתָּה, חֲבֵרִי הָאֲמִתִּי, הַנּוֹשֵׂא עִמִּי בָּעֹל, גַּם מִמְּךָ אֲנִי מְבַקֵּשׁ: עֲזֹר נָא לָהֶן; הֵן הִשְׁתַּתְּפוּ עִמִּי בְּמַאֲבַק הַבְּשׂוֹרָה, יַחַד עִם קְלֵמֵס וְעִם יֶתֶר שֻׁתָּפַי לָעֲבוֹדָה אֲשֶׁר שְׁמוֹתֵיהֶם בְּסֵפֶר הַחַיִּים.(<a href="../../Tenach/Daniel/Daniel12.htm#1">דניאל יב' א'</a>)
<A NAME="4"> </A>
<B class="number">4</B>&nbsp;שִׂמְחוּ בָּאָדוֹן בְּכָל עֵת; אֹמַר שׁוּב, שִׂמְחוּ.(<a href="../../Tenach/Tehillim/Tehillim89.htm#17">תהילים פט' יז'</a>;&nbsp;<a href="../../Tenach/Yishayah/Yishayah61.htm#10">ישעיהו סא' י'</a>)
<A NAME="5"> </A>
<B class="number">5</B>&nbsp;נֹעַם הֲלִיכוֹתֵיכֶם יִוָּדַע נָא לְכָל אָדָם. הָאָדוֹן קָרוֹב.
<A NAME="6"> </A>
<B class="number">6</B>&nbsp;אַל תִּדְאֲגוּ לְשׁוּם דָּבָר, כִּי אִם בְּכָל דָּבָר הַצִּיגוּ מִשְׁאֲלוֹתֵיכֶם לֵאלֹהִים בִּתְפִלָּה וּבְתַחֲנוּנִים וּבְהוֹדָיָה.
<A NAME="7"> </A>
<B class="number">7</B>&nbsp;וּשְׁלוֹם אֱלֹהִים הַנִּשְׂגָּב מִכָּל שֵׂכֶל יִנְצֹר אֶת לְבַבְכֶם וְאֶת מַחְשְׁבוֹתֵיכֶם בַּמָּשִׁיחַ יֵשׁוּעַ.
<A NAME="8"> </A>
<B class="number">8</B>&nbsp;סוֹף דָּבָר, אַחַי, כָּל אֲשֶׁר אֱמֶת, כָּל מַה שֶׁנִּכְבָּד, כָּל דָּבָר יָשָׁר, טָהוֹר, מָלֵא נֹעַם, כָּל אֲשֶׁר שִׁמְעוֹ טוֹב, כָּל מַעֲשֶׂה נַעֲלֶה, וְכָל דָּבָר הָרָאוּי לְשֶׁבַח -- בְּאֵלֶּה יֶהְגֶּה לְבַבְכֶם.(<a href="../../Tenach/Tehillim/Tehillim19.htm#15">תהילים יט' טו'</a>)
<A NAME="9"> </A>
<B class="number">9</B>&nbsp;הַדְּבָרִים אֲשֶׁר לְמַדְתֶּם וְקִבַּלְתֶּם וּשְׁמַעְתֶּם מִמֶּנִּי, וַאֲשֶׁר רְאִיתֶם בִּי -- אוֹתָם עֲשׂוּ; וֵאלֹהֵי הַשָּׁלוֹם יִהְיֶה עִמָּכֶם.</p>
<a name="adc"> </a>
<h2>השליח מודה לפיליפים על עזרתם</h2>
<p>
<A NAME="10"> </A>
<B class="number">10</B>&nbsp;אָכֵן שָׂמַחְתִּי מְאֹד בָּאָדוֹן שֶׁשּׁוּב עוֹרַרְתֶּם אֶת דַּאֲגַתְכֶם לִי; אָמְנָם בֶּעָבָר דְּאַגְתֶּם לִי, אֶלָּא שֶׁלֹּא הָיְתָה לָכֶם הִזְדַּמְנוּת לִפְעֹל.
<A NAME="11"> </A>
<B class="number">11</B>&nbsp;אֵינֶנִּי מְדַבֵּר מִתּוֹךְ מַחְסוֹר; לָמַדְתִּי לְהִסְתַּפֵּק בְּמַה שֶּׁיֵּשׁ לִי, בְּכָל מַצָּב.
<A NAME="12"> </A>
<B class="number">12</B>&nbsp;יוֹדֵעַ אֲנִי לַעֲמֹד בְּעֹנִי, וְיוֹדֵעַ אֲנִי לַעֲמֹד בְּשֶׁפַע. בְּכָל דָּבָר וּבְכָל הַנְּסִבּוֹת מֻרְגָּל אֲנִי גַּם לְשֹׂבַע וְגַם לְרָעָב, גַּם לְשֶׁפַע גַּם לְמַחְסוֹר.
<A NAME="13"> </A>
<B class="number">13</B>&nbsp;הַכֹּל אֲנִי יָכוֹל בְּעֶזְרָתוֹ שֶׁל הַנּוֹתֵן בִּי כֹּחַ.
<A NAME="14"> </A>
<B class="number">14</B>&nbsp;עִם זֹאת טוֹב עֲשִׂיתֶם שֶׁהִשְׁתַּתַּפְתֶּם בְּצָרָתִי.
<A NAME="15"> </A>
<B class="number">15</B>&nbsp;אַתֶּם הַפִילִיפִּים גַּם יוֹדְעִים שֶׁכַּאֲשֶׁר יָצָאתִי מִמָּקֵדוֹנְיָה בְּרֵאשִׁית יְמֵי הַבְּשׂוֹרָה, שׁוּם קְהִלָּה מִלְּבַדְּכֶם לֹא חָבְרָה אֵלַי בְּעִנְיַן מַתַּן עֶזְרָה אוֹ קַבָּלַת עֶזְרָה;
<A NAME="16"> </A>
<B class="number">16</B>&nbsp;הֵן גַּם בִּהְיוֹתִי בְּתֶסָּלוֹנִיקִי שְׁלַחְתֶּם אֵלַי כַּמָּה פְּעָמִים לְסַפֵּק אֶת צְרָכַי.
<A NAME="17"> </A>
<B class="number">17</B>&nbsp;לֹא שֶׁאֲנִי שׁוֹאֵף לְמַתָּנוֹת; שׁוֹאֵף אֲנִי לִפְרִי שֶׁיִּרְבֶּה לִזְכוּתְכֶם.
<A NAME="18"> </A>
<B class="number">18</B>&nbsp;יֵשׁ לִי הַכֹּל בְּשֶׁפַע; מָלֵאתִי לְאַחַר שֶׁקִּבַּלְתִּי מִידֵי אֶפַּפְרוֹדִיטוֹס אֶת הַדְּבָרִים אֲשֶׁר שְׁלַחְתֶּם -- רֵיחַ נִיחוֹחַ הֵם, מִנְחָה עֲרֵבָה רְצוּיָה לֵאלֹהִים.(<a href="../../Tenach/Vayikra/Vayikra02.htm#2">ויקרא ב' ב'</a>)
<A NAME="19"> </A>
<B class="number">19</B>&nbsp;וֵאלֹהַי יְמַלֵּא אֶת כָּל צָרְכְּכֶם כְּפִי עֹשֶׁר כְּבוֹדוֹ בַּמָּשִׁיחַ יֵשׁוּעַ.(<a href="../../Tenach/Tehillim/Tehillim34.htm#10">תהילים לד' י'</a>)
<A NAME="20"> </A>
<B class="number">20</B>&nbsp;לֵאלֹהִים אָבִינוּ הַכָּבוֹד לְעוֹלְמֵי עוֹלָמִים. אָמֵן.
<A NAME="21"> </A>
<B class="number">21</B>&nbsp;דִּרְשׁוּ בִּשְׁלוֹם כָּל קָדוֹשׁ בַּמָּשִׁיחַ יֵשׁוּעַ. הָאַחִים אֲשֶׁר עִמִּי דּוֹרְשִׁים בִּשְׁלוֹמְכֶם.
<A NAME="22"> </A>
<B class="number">22</B>&nbsp;כָּל הַקְּדוֹשִׁים דּוֹרְשִׁים בִּשְׁלוֹמְכֶם, בְּעִקָּר אֵלֶּה אֲשֶׁר מִבֵּית הַקֵּיסָר.
<A NAME="23"> </A>
<B class="number">23</B>&nbsp;חֶסֶד הָאָדוֹן יֵשׁוּעַ הַמָּשִׁיחַ עִם רוּחֲכֶם.</p>
<a href="../main/Colossians0.htm" target="text">לאגרת שאול אל הקולוסים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>