<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Philippians03</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Philippians02.htm">לפרק הקודם</a>
<a name="aca"> </a>
<h1>אגרת שאול אל הפיליפים<br>
פרק ג</h1>
<a name="acb"> </a>
<h2>הצדקה האמיתית</h2>
<p>
<A NAME="1"> </A>
<B class="number">1</B>&nbsp;וּבְכֵן, אַחַי, שִׂמְחוּ בָּאָדוֹן.(<a href="../../Tenach/Tehillim/Tehillim32.htm#11">תהילים לב' יא'</a>;&nbsp;<a href="../../Tenach/Chabakuk/Chabakuk03.htm#18">חבקוק ג' יח'</a>) לִכְתֹּב לָכֶם שׁוּב אֶת אוֹתוֹ דָּבָר אֵינֶנּוּ לְטֹרַח עָלַי, אַךְ לָכֶם זֶה מוֹסִיף לְבִטָּחוֹן.
<A NAME="2"> </A>
<B class="number">2</B>&nbsp;הִזָּהֲרוּ מֵהַכְּלָבִים.(<a href="../../Tenach/Yishayah/Yishayah56.htm#10">ישעיהו נו' י'-יא'</a>) הִזָּהֲרוּ מִפּוֹעֲלֵי הָרֶשַׁע. הִזָּהֲרוּ מִן הַחִתּוּךְ.
<A NAME="3"> </A>
<B class="number">3</B>&nbsp;הֲרֵי אֲנַחְנוּ בְּנֵי הַמִּילָה -- הָעוֹבְדִים אֶת אֱלֹהִים בְּרוּחַ וּמִתְגָּאִים בַּמָּשִׁיחַ יֵשׁוּעַ בְּלִי לִבְטֹחַ בַּבָּשָׂר,
<A NAME="4"> </A>
<B class="number">4</B>&nbsp;אַף שֶׁאֲנִי עַצְמִי יָכוֹל לִבְטֹחַ גַּם בַּבָּשָׂר. אִם מִישֶׁהוּ סָבוּר שֶׁיּוּכַל לִבְטֹחַ בַּבָּשָׂר, אֲזַי אֲנִי יוֹתֵר:
<A NAME="5"> </A>
<B class="number">5</B>&nbsp;נִמַּלְתִּי בִּהְיוֹתִי בֶּן שְׁמוֹנַת יָמִים;(<a href="../../Tenach/Bereshit/Bereshit17.htm#10">בראשית יז' י'-יב'</a>) מִמּוֹצָא יִשְׂרָאֵל אָנֹכִי, מִשֵּׁבֶט בִּנְיָמִין, עִבְרִי מִן הָעִבְרִים; אֲשֶׁר לַתּוֹרָה, מִכַּת הַפְּרוּשִׁים אֲנִי;
<A NAME="6"> </A>
<B class="number">6</B>&nbsp;אֲשֶׁר לַקַּנָּאוּת, רוֹדֵף הַקְּהִלָּה אֲנִי; מִבְּחִינַת הַצְּדָקָה הַמֻּשְׁתֶּתֶת עַל הַתּוֹרָה, אֵין בִּי דֹּפִי.
<A NAME="7"> </A>
<B class="number">7</B>&nbsp;אֲבָל הַדְּבָרִים שֶׁהָיוּ יִתְרוֹן בְּעֵינַי, אוֹתָם חָשַׁבְתִּי לְהֶפְסֵד בִּגְלַל הַמָּשִׁיחַ;
<A NAME="8"> </A>
<B class="number">8</B>&nbsp;וְלֹא עוֹד אֶלָּא שֶׁאֲנִי חוֹשֵׁב אֶת הַכֹּל לְהֶפְסֵד בִּגְלַל הַיִּתְרוֹן לָדַעַת אֶת הַמָּשִׁיחַ יֵשׁוּעַ אֲדוֹנִי,(<a href="../../Tenach/Yirmiah/Yirmiah09.htm#23">ירמיהו ט' כג'</a>) אֲשֶׁר לְמַעֲנוֹ הִפְסַדְתִּי אֶת כָּל הַדְּבָרִים; וַאֲנִי חוֹשְׁבָם לִפְסֹלֶת בִּשְׁאִיפָתִי לְהַרְוִיחַ אֶת הַמָּשִׁיחַ
<A NAME="9"> </A>
<B class="number">9</B>&nbsp;וּלְהִמָּצֵא בּוֹ -- בְּאֹפֶן שֶׁצִּדְקָתִי לֹא תִּהְיֶה לִי מִן הַתּוֹרָה, אֶלָּא תִּהְיֶה זוֹ הַצְּדָקָה אֲשֶׁר עַל-יְדֵי אֱמוּנַת הַמָּשִׁיחַ. צְדָקָה אֲשֶׁר מֵאֱלֹהִים הִיא וִיסוֹדָהּ בֶּאֱמוּנָה --(<a href="../../Tenach/Yirmiah/Yirmiah23.htm#6">ירמיהו כג' ו'</a>)
<A NAME="10"> </A>
<B class="number">10</B>&nbsp;כְּדֵי לָדַעַת אוֹתוֹ וְאֶת כֹּחַ תְּחִיָּתוֹ וְאֶת הַשֻּׁתָּפוּת בְּיִסּוּרָיו וּלְהִדַּמּוֹת לוֹ בְּמוֹתוֹ,
<A NAME="11"> </A>
<B class="number">11</B>&nbsp;בְּתִקְוָה שֶׁאַגִּיעַ לַתְּחִיָּה מִן הַמֵּתִים.</p>
<a name="acc"> </a>
<h2>מרוץ אל המטרה</h2>
<p>
<A NAME="12"> </A>
<B class="number">12</B>&nbsp;לֹא שֶׁכְּבָר הִשַּׂגְתִּי אוֹ שֶׁכְּבָר הִגַּעְתִּי לִשְׁלֵמוּת, אֲבָל רָץ אֲנִי בְּתִקְוָה לְהַשִּׂיג, כִּי מִשּׁוּם כָּךְ גַּם הִשִּׂיגַנִי הַמָּשִׁיחַ יֵשׁוּעַ.
<A NAME="13"> </A>
<B class="number">13</B>&nbsp;אַחַי, עֲדַיִן אֵינֶנִּי חוֹשֵׁב אֶת עַצְמִי לְמִי שֶׁהִשִּׂיג. אֲבָל דָּבָר אֶחָד: אֲנִי שׁוֹכֵחַ אֶת אֲשֶׁר מֵאַחֲרַי וְנֶחֱלָץ קָדִימָה אֶל מַה שֶּׁלְּפָנַי.
<A NAME="14"> </A>
<B class="number">14</B>&nbsp;אֲנִי רָץ אֶל הַמַּטָּרָה כְּדֵי לְהַשִּׂיג אֶת הַפְּרָס שֶׁבִּקְרִיאָה-שֶׁל-מַעְלָה, קְרִיאָתוֹ שֶׁל אֱלֹהִים בַּמָּשִׁיחַ יֵשׁוּעַ.
<A NAME="15"> </A>
<B class="number">15</B>&nbsp;לָכֵן כָּל בּוֹגֵר שֶׁבֵּינֵינוּ יַחְשֹׁב נָא כָּךְ, וְאִם בְּאֵיזֶה עִנְיָן חוֹשְׁבִים אַתֶּם אַחֶרֶת, גַּם אֶת זֹאת יְגַלֶּה לָכֶם אֱלֹהִים.
<A NAME="16"> </A>
<B class="number">16</B>&nbsp;אֲבָל מַה שֶּׁהִגַּעְנוּ אֵלָיו, לְפִי זֶה עָלֵינוּ לְהִתְהַלֵּךְ.
<A NAME="17"> </A>
<B class="number">17</B>&nbsp;אַחַי, הִתְנַהֲגוּ כָּמוֹנִי. שִׂימוּ לְבַבְכֶם אֶל הָאֲנָשִׁים הַמִּתְהַלְּכִים עַל-פִּי הַדֻּגְמָה שֶׁיֵּשׁ לָכֶם בָּנוּ.
<A NAME="18"> </A>
<B class="number">18</B>&nbsp;הֵן רַבִּים הַמִּתְהַלְּכִים אֲשֶׁר פְּעָמִים רַבּוֹת אָמַרְתִּי לָכֶם עֲלֵיהֶם -- וְעַתָּה גַּם בִּבְכִי אֲנִי אוֹמֵר -- שֶׁהֵם אוֹיְבֵי צְלַב הַמָּשִׁיחַ;
<A NAME="19"> </A>
<B class="number">19</B>&nbsp;אֲנָשִׁים אֲשֶׁר סוֹפָם אֲבַדּוֹן, אֲשֶׁר הַכֶּרֶס הִיא אֱלֹהֵיהֶם; תִּפְאַרְתָּם הִיא בְּמַעֲשֵׂיהֶם הַבְּזוּיִים וְהָאַרְצִיּוּת מְמַלֵּאת אֶת לִבָּם.
<A NAME="20"> </A>
<B class="number">20</B>&nbsp;אֲשֶׁר לָנוּ, אֶזְרָחוּתֵנוּ בַּשָּׁמַיִם הִיא; מִשָּׁם גַּם יָבוֹא מוֹשִׁיעַ אֲשֶׁר מְחַכִּים אָנוּ לוֹ -- הָאָדוֹן יֵשׁוּעַ הַמָּשִׁיחַ,
<A NAME="21"> </A>
<B class="number">21</B>&nbsp;אֲשֶׁר יַחֲלִיף אֶת גּוּפֵנוּ הַנָּחוּת וְיַעֲשֵׂהוּ דּוֹמֶה לְגוּפוֹ הֶהָדוּר כָּבוֹד, כְּפִי כֹּחַ יְכָלְתּוֹ לְשַׁעְבֵּד אֵלָיו אֶת הַכֹּל.</p>
<a href="Philippians04.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>