<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Philippians01</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="../main/Ephesians0.htm" target="text">לאגרת שאול אל האפסים</a>
<a name="aaa"> </a>
<h1>אגרת שאול אל הפיליפים<br>
פרק א</h1>
<p>
<A NAME="1"> </A>
<B class="number">1</B>&nbsp;מֵאֵת שָׁאוּל וְטִימוֹתֵיאוֹס, עַבְדֵי הַמָּשִׁיחַ יֵשׁוּעַ, אֶל כָּל הַקְּדוֹשִׁים בַּמָּשִׁיחַ יֵשׁוּעַ הַנִּמְצָאִים בְּפִילִיפִּי, וּמַנְהִיגֵי הַקְּהִלָּה וְהַשַּׁמָּשִׁים בִּכְלָל זֶה:
<A NAME="2"> </A>
<B class="number">2</B>&nbsp;חֶסֶד וְשָׁלוֹם לָכֶם מֵאֵת הָאֱלֹהִים אָבִינוּ וְהָאָדוֹן יֵשׁוּעַ הַמָּשִׁיחַ.</p>
<a name="aab"> </a>
<h2>תפילת השליח למען הפיליפים</h2>
<p>
<A NAME="3"> </A>
<B class="number">3</B>&nbsp;מוֹדֶה אֲנִי לֵאלֹהִים מִדֵּי זָכְרִי אֶתְכֶם
<A NAME="4"> </A>
<B class="number">4</B>&nbsp;וְתָּמִיד, בְּכָל תְּפִלּוֹתַי בְּעַד כֻּלְּכֶם, מִתְפַּלֵּל אֲנִי מִתּוֹךְ שִׂמְחָה
<A NAME="5"> </A>
<B class="number">5</B>&nbsp;עַל הִשְׁתַּתְּפוּתְכֶם בַּבְּשׂוֹרָה לְמִן הַיּוֹם הָרִאשׁוֹן וְעַד עַתָּה.
<A NAME="6"> </A>
<B class="number">6</B>&nbsp;בָּזֹאת בָּטוּחַ אֲנִי, שֶׁהַמַּתְחִיל בָּכֶם אֶת הַפְּעֻלָּה הַטּוֹבָה הַשְׁלֵם יַשְׁלִים אוֹתָהּ עַד יוֹם הַמָּשִׁיחַ יֵשׁוּעַ.
<A NAME="7"> </A>
<B class="number">7</B>&nbsp;בְּצֶדֶק אֲנִי חוֹשֵׁב זֹאת עַל כֻּלְּכֶם, שֶׁכֵּן אֲנִי נוֹשֵׂא אֶתְכֶם בְּלִבִּי בִּגְלַל הֱיוֹתְכֶם שֻׁתָּפִים לַחֶסֶד שֶׁהוּא מְנַת חֶלְקִי, הֵן בְּמַאֲסָרִי וְהֵן בִּפְעֻלָּתִי לַהֲגַנַּת הַבְּשׂוֹרָה וְחִזּוּקָהּ.
<A NAME="8"> </A>
<B class="number">8</B>&nbsp;הָאֱלֹהִים עֵד לִי, כַּמָּה נִכְסָף אֲנִי אֶל כֻּלְּכֶם בְּאַהֲבַת הַמָּשִׁיחַ יֵשׁוּעַ.
<A NAME="9"> </A>
<B class="number">9</B>&nbsp;תְּפִלָּתִי הִיא שֶׁאַהֲבַתְכֶם תִּרְבֶּה יוֹתֵר וְיוֹתֵר וּתְלֻוֶּה בְּדַעַת וּבְכָל תְּבוּנָה,
<A NAME="10"> </A>
<B class="number">10</B>&nbsp;לְמַעַן תַּבְחִינוּ מַה הֵם הַדְּבָרִים הַמְצֻיָּנִים וְתִהְיוּ זַכִּים וּלְלֹא דֹּפִי לְיוֹם הַמָּשִׁיחַ
<A NAME="11"> </A>
<B class="number">11</B>&nbsp;וּמְלֵאִים פְּרִי צְדָקָה שֶׁמֵּנִיב יֵשׁוּעַ הַמָּשִׁיחַ, לִכְבוֹד אֱלֹהִים וְלִתְהִלָּתוֹ.</p>
<a name="aac"> </a>
<h2>לחיות פירושו המשיח</h2>
<p>
<A NAME="12"> </A>
<B class="number">12</B>&nbsp;אַחַי, רְצוֹנִי שֶׁתֵּדְעוּ כִּי מַה שֶּׁקָּרָה לִי הָיָה דַּוְקָא לְטוֹבַת הַבְּשׂוֹרָה:
<A NAME="13"> </A>
<B class="number">13</B>&nbsp;הָעֻבְדָּה שֶׁאֲנִי חָבוּשׁ בְּמַאֲסָר לְמַעַן הַמָּשִׁיחַ נִתְפַּרְסְמָה בֵּין כָּל אַנְשֵׁי מִשְׁמַר הַקֵּיסָר וְנוֹדְעָה לְכָל הַשְּׁאָר;
<A NAME="14"> </A>
<B class="number">14</B>&nbsp;וְרֹב הָאַחִים בְּבָטְחָם בָּאָדוֹן הִתְחַזְּקוּ עוֹד יוֹתֵר בִּגְלַל מַאֲסָרִי וְהֵעֵזּוּ לְדַבֵּר בְּלִי פַּחַד אֶת דְּבַר הָאֱלֹהִים.
<A NAME="15"> </A>
<B class="number">15</B>&nbsp;אָמְנָם יֵשׁ הַמַּכְרִיזִים אֶת הַמָּשִׁיחַ מִתּוֹךְ קִנְאָה וְתַחֲרוּת, אַךְ יֵשׁ הַמַּכְרִיזִים מִתּוֹךְ כַּוָּנָה טוֹבָה.
<A NAME="16"> </A>
<B class="number">16</B>&nbsp;אֵלֶּה עוֹשִׂים זֹאת מִתּוֹךְ אַהֲבָה, בְּיָדְעָם כִּי מֻפְקָד אֲנִי עַל הֲגַנַּת הַבְּשׂוֹרָה;
<A NAME="17"> </A>
<B class="number">17</B>&nbsp;וְאֵלֶּה מַכְרִיזִים אֶת הַמָּשִׁיחַ מִתּוֹךְ תַּחֲרוּת וְלֹא בְּלֵב טָהוֹר, וְכַוָּנָתָם לְהוֹסִיף צָרָה עַל כְּבָלַי.
<A NAME="18"> </A>
<B class="number">18</B>&nbsp;אָז מָה? הַתּוֹצָאָה הִיא שֶׁבֵּין כָּךְ וּבֵין כָּךְ, אִם בְּהַעֲמָדַת פָּנִים וְאִם מִתּוֹךְ כֵּנוּת, הַמָּשִׁיחַ מֻכְרָז, וּבָזֹאת אֲנִי שָׂמֵחַ וְגַם אוֹסִיף לִשְׂמֹחַ,
<A NAME="19"> </A>
<B class="number">19</B>&nbsp;כִּי יוֹדֵעַ אֲנִי שֶׁכָּל זֶה יָבִיא לִידֵי שִׁחְרוּרִי, בְּעֶזְרַת תְּפִלַּתְכֶם וּבִתְמִיכַת רוּחַ יֵשׁוּעַ הַמָּשִׁיחַ;
<A NAME="20"> </A>
<B class="number">20</B>&nbsp;וְזֹאת בְּהֶתְאֵם לְצִפִּיָּתִי הָעֲמֻקָּה וְתִקְוָתִי שֶׁלֹּא אֵבוֹשׁ בְּשׁוּם דָּבָר, אֶלָּא שֶׁבְּכָל עֹז, כְּתָמִיד כֵּן גַּם עַתָּה, יְרוֹמַם וְיִתְגַּדֵּל הַמָּשִׁיחַ בְּגוּפִי, אִם עַל-יְדֵי חַיַּי וְאִם עַל-יְדֵי מוֹתִי.
<A NAME="21"> </A>
<B class="number">21</B>&nbsp;הֵן, לְגַבֵּי דִּידִי, לִחְיוֹת פֵּרוּשׁוֹ הַמָּשִׁיחַ, וְלָמוּת פֵּרוּשׁוֹ רֶוַח.
<A NAME="22"> </A>
<B class="number">22</B>&nbsp;אַךְ אִם לִחְיוֹת בַּגּוּף -- הֲרֵי זֶה בִּשְׁבִילִי עֲבוֹדָה פּוֹרִיָּה וְאֵינֶנִּי יוֹדֵעַ בַּמֶּה לִבְחֹר.
<A NAME="23"> </A>
<B class="number">23</B>&nbsp;אֲנִי לָחוּץ עַל-יְדֵי הַשְּׁנַיִם. אֲנִי מִשְׁתּוֹקֵק לְהִסְתַּלֵק וְלִהְיוֹת עִם הַמָּשִׁיחַ, שֶׁכֵּן זֶה טוֹב הַרְבֵּה יוֹתֵר.
<A NAME="24"> </A>
<B class="number">24</B>&nbsp;אוּלָם הִשָּׁאֲרוּתִי בַּגּוּף נְחוּצָה יוֹתֵר לְמַעַנְכֶם.
<A NAME="25"> </A>
<B class="number">25</B>&nbsp;וּבִהְיוֹתִי בָּטוּחַ בְּכָךְ אֲנִי יוֹדֵעַ שֶׁאֶשָּׁאֵר וְאַמְשִׁיךְ עִם כֻּלְּכֶם לְמַעַן הִתְקַדְּמוּתְכֶם וְשִׂמְחַתְכֶם בָּאֱמוּנָה,
<A NAME="26"> </A>
<B class="number">26</B>&nbsp;וְאָז תַּרְבּוּ לְהִתְהַלֵּל בַּמָּשִׁיחַ יֵשׁוּעַ בִּגְלָלִי, בִּגְלַל נוֹכְחוּתִי שׁוּב עִמָּכֶם.
<A NAME="27"> </A>
<B class="number">27</B>&nbsp;רַק הִתְנַהֲגוּ כָּרָאוּי לִבְשׂוֹרַת הַמָּשִׁיחַ, לְמַעַן אֶשְׁמַע עֲלֵיכֶם -- אִם בְּבוֹאִי לִרְאוֹתְכֶם, אִם בִּהְיוֹתִי רָחוֹק מִכֶּם -- כִּי עוֹמְדִים אַתֶּם בְּרוּחַ אַחַת וְנִלְחָמִים בְּלֵב אֶחָד בְּעַד אֱמוּנַת הַבְּשׁוֹרָה,
<A NAME="28"> </A>
<B class="number">28</B>&nbsp;וְאֵינְכֶם פּוֹחֲדִים כְּלָל מִפְּנֵי הַמִּתְנַגְּדִים, דָּבָר אֲשֶׁר לָהֶם הוּא אוֹת לַאֲבַדּוֹן וְלָכֶם אוֹת לִישׁוּעָה, וְזֹאת מֵאֵת הָאֱלֹהִים.
<A NAME="29"> </A>
<B class="number">29</B>&nbsp;הֵן לָכֶם נִתָּן, לְמַעַן הַמָּשִׁיחַ, לֹא רַק לְהַאֲמִין בּוֹ, אֶלָּא גַּם לִסְבֹּל לְמַעֲנוֹ,
<A NAME="30"> </A>
<B class="number">30</B>&nbsp;שֶׁהֲרֵי לָכֶם אוֹתוֹ הַמַּאֲבָק שֶׁבֶּעָבָר רְאִיתֶם אוֹתִי נֶאֱבָק בּוֹ וְכָעֵת אַתֶּם שׁוֹמְעִים כִּי אֲנִי נִמְצָא בּוֹ.</p>
<a href="Philippians02.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>