<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Ephesians05</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Ephesians04.htm">לפרק הקודם</a>
<a name="aea"> </a>
<h1>אגרת שאול אל האפסים<br>
פרק ה</h1>
<a name="aeb"> </a>
<h2>חיים על-פי האור</h2>
<p>
<A NAME="1"> </A>
<B class="number">1</B>&nbsp;וּבְכֵן לְכוּ בְּדַרְכֵי אֱלֹהִים כְּבָנִים אֲהוּבִים,
<A NAME="2"> </A>
<B class="number">2</B>&nbsp;וְהִתְהַלְּכוּ בְּאַהֲבָה כְּשֵׁם שֶׁגַּם הַמָּשִׁיחַ אָהַב אוֹתָנוּ וּמָסַר אֶת עַצְמוֹ בַּעֲדֵנוּ כְּמִנְחָה וְקָרְבָּן לֵאלֹהִים, לְרֵיחַ נִיחוֹחַ.(<a href="../../Tenach/Bereshit/Bereshit08.htm#21">בראשית ח' כא'</a>;&nbsp;<a href="../../Tenach/Vayikra/Vayikra01.htm#9">ויקרא א' ט'</a>)
<A NAME="3"> </A>
<B class="number">3</B>&nbsp;וְכַיָּאֶה לַקְּדוֹשִׁים, אַף לֹא תַּעֲלוּ עַל דַּל שִׂפְתֵיכֶם מַעֲשֵׂי זְנוּת וְכָל טֻמְאָה אוֹ תַּאַוְתָנוּת;
<A NAME="4"> </A>
<B class="number">4</B>&nbsp;גַּם לֹא נִבּוּל פֶּה וְשִׂיחַת סִכְלוּת אוֹ הִתְלוֹצְצוּת, דְּבָרִים שֶׁאֵינָם יָאִים, אֶלָּא קוֹל תּוֹדָה.
<A NAME="5"> </A>
<B class="number">5</B>&nbsp;זֹאת עֲלֵיכֶם לָדַעַת: כָּל זוֹנֶה אוֹ טָמֵא אוֹ בַּעַל תַּאֲווֹת, שֶׁאֵינוֹ אֶלָּא עוֹבֵד אֱלִילִים, אֵין לוֹ נַחֲלָה בְּמַלְכוּת הַמָּשִׁיחַ וְהָאֱלֹהִים.
<A NAME="6"> </A>
<B class="number">6</B>&nbsp;אַל יַתְעֶה אֶתְכֶם אִישׁ בְּדִבּוּרֵי הֶבֶל. בִּגְלַל הַדְּבָרִים הַלָּלוּ בָּא זַעַם אֱלֹהִים עַל בְּנֵי הַמֶּרִי.
<A NAME="7"> </A>
<B class="number">7</B>&nbsp;עַל כֵּן אַל תִּהְיוּ שֻׁתָּפִים לָהֶם.(<a href="../../Tenach/Tehillim/Tehillim01.htm#1">תהילים א' א'</a>)
<A NAME="8"> </A>
<B class="number">8</B>&nbsp;בֶּעָבָר הֱיִיתֶם חֹשֶׁךְ, אַךְ עַכְשָׁו אוֹר אַתֶּם בָּאָדוֹן. הִתְנַהֲגוּ נָא כִּבְנֵי הָאוֹר,
<A NAME="9"> </A>
<B class="number">9</B>&nbsp;כִּי פְּרִי הָאוֹר הוּא כָּל טוּב וְכָל צְדָקָה וֶאֱמֶת.
<A NAME="10"> </A>
<B class="number">10</B>&nbsp;בַּחֲנוּ וְהִוָּכְחוּ מָה רָצוּי בְּעֵינֵי הָאָדוֹן.
<A NAME="11"> </A>
<B class="number">11</B>&nbsp;אַל תִּשְׁתַּתְּפוּ בְּמַעֲשֵׂי הַחֹשֶׁךְ, אֲשֶׁר עֲקָרִים הֵם כֻּלָּם, אֶלָּא הוֹכֵחַ תּוֹכִיחוּ אֶת עוֹשֵׂיהֶם.
<A NAME="12"> </A>
<B class="number">12</B>&nbsp;הֲרֵי מַה שֶּׁהֵם עוֹשִׂים בַּסֵּתֶר, חֶרְפָּה אֲפִלּוּ לְבַטֵּא בְּמִלִּים.
<A NAME="13"> </A>
<B class="number">13</B>&nbsp;אֲבָל כָּל מַה שֶּׁמּוּכַח עַל-יְדֵי הָאוֹר נִרְאֶה בְּבֵרוּר, שֶׁהֲרֵי כָּל מַה שֶּׁנִּרְאֶה בְּבֵרוּר הוּא אוֹר.
<A NAME="14"> </A>
<B class="number">14</B>&nbsp;עַל כֵּן נֶאֱמַר: "עוּרָה הַיָּשֵׁן וְקוּמָה מִן הַמֵּתִים,(<a href="../../Tenach/Tehillim/Tehillim57.htm#9">תהילים נז' ט'</a>) וְיָאִיר לְךָ הַמָּשִׁיחַ."
<A NAME="15"> </A>
<B class="number">15</B>&nbsp;וְעַתָּה שִׂימוּ לִבְּכֶם לְהִתְהַלֵּךְ בִּזְהִירוּת -- לֹא כִּכְסִילִים, אֶלָּא כַּחֲכָמִים
<A NAME="16"> </A>
<B class="number">16</B>&nbsp;הַמְנַצְּלִים כָּל הִזְדַּמְּנוּת, שֶׁכֵּן הַיָּמִים רָעִים.
<A NAME="17"> </A>
<B class="number">17</B>&nbsp;לָכֵן אַל תִּהְיוּ חַסְרֵי דַעַת, אֶלָּא הָבִינוּ לָדַעַת מָה רְצוֹנוֹ שֶׁל הָאָדוֹן.
<A NAME="18"> </A>
<B class="number">18</B>&nbsp;אַל תִּשְׁתַּכְּרוּ מִיַּיִן, שֶׁכֵּן זֶה מֵבִיא לִידֵי פְּרִיצוּת, אֶלָּא הִמָּלְאוּ בְּרוּחַ
<A NAME="19"> </A>
<B class="number">19</B>&nbsp;וְהַשְׁמִיעוּ בֵּינֵיכֶם תְּהִלּוֹת וְתִשְׁבָּחוֹת וְשִׁירוֹת רוּחָנִיּוֹת. שִׁירוּ וְזַמְּרוּ לַאדֹנָי בִּלְבַבְכֶם,(<a href="../../Tenach/Tehillim/Tehillim30.htm#5">תהילים ל' ה'</a>;&nbsp;<a href="../../Tenach/Tehillim/Tehillim34.htm#2">לד' ב'</a>)
<A NAME="20"> </A>
<B class="number">20</B>&nbsp;וּבְכָל עֵת הוֹדוּ עַל הַכֹּל לֵאלֹהִים אָבִינוּ בְּשֵׁם אֲדוֹנֵנוּ יֵשׁוּעַ הַמָּשִׁיחַ.</p>
<a name="aec"> </a>
<h2>יחסים בין הבריות במשפחה ובחברה</h2>
<p>
<A NAME="21"> </A>
<B class="number">21</B>&nbsp;הִכָּנְעוּ אִישׁ לְרֵעֵהוּ מִתּוֹךְ יִרְאַת הַמָּשִׁיחַ.
<A NAME="22"> </A>
<B class="number">22</B>&nbsp;הַנָּשִׁים, הִכָּנַעְנָה לְבַעֲלֵיכֶן כְּמוֹ לַאֲדוֹנֵנוּ,
<A NAME="23"> </A>
<B class="number">23</B>&nbsp;כִּי הָאִישׁ הוּא רֹאשׁ הָאִשָּׁה כְּפִי שֶׁהַמָּשִׁיחַ הוּא רֹאשׁ הַקְּהִלָּה -- הַמּוֹשִׁיעַ שֶׁל הַגּוּף.
<A NAME="24"> </A>
<B class="number">24</B>&nbsp;וּכְשֵׁם שֶׁהַקְּהִלָּה נִכְנַעַת לַמָּשִׁיחַ, כֵּן גַּם הַנָּשִׁים תִּכָּנַעְנָה לְבַעֲלֵיהֶן בְּכָל דָּבָר.
<A NAME="25"> </A>
<B class="number">25</B>&nbsp;הָאֲנָשִׁים, אֶהֱבוּ אֶת נְשֵׁיכֶם כְּשֵׁם שֶׁגַּם הַמָּשִׁיחַ אָהַב אֶת הַקְּהִלָּה וּמָסַר אֶת עַצְמוֹ בַּעֲדָהּ
<A NAME="26"> </A>
<B class="number">26</B>&nbsp;כְּדֵי לְקַדְּשָׁהּ וּלְטַהֲרָהּ עַל-יְדֵי רְחִיצַת מַיִם, בְּלִוּוּי דְּבָרוֹ,
<A NAME="27"> </A>
<B class="number">27</B>&nbsp;לְמַעַן יַעֲמִיד לְפָנָיו אֶת הַקְּהִלָּה כְּשֶׁהִיא מְפֹאֶרֶת בְּכָבוֹד, לְלֹא כֶּתֶם וְקֶמֶט וְכַדּוֹמֶה, לְמַעַן תִּהְיֶה קְדוֹשָׁה וּלְלֹא דֹּפִי.
<A NAME="28"> </A>
<B class="number">28</B>&nbsp;כֵּן חַיָּבִים גַּם הָאֲנָשִׁים לֶאֱהֹב אֶת נְשֵׁיהֶם כְּאַהֲבָתָם אֶת גּוּפָם הֵם. הָאוֹהֵב אֶת אִשְׁתּוֹ אוֹהֵב אֶת עַצְמוֹ.
<A NAME="29"> </A>
<B class="number">29</B>&nbsp;הֵן מֵעוֹלָם לֹא שָׂנֵא אִישׁ אֶת בְּשָׂרוֹ, אֶלָּא הוּא מְכַלְכֵּל וּמְטַפֵּחַ אוֹתוֹ כְּדֶרֶךְ שֶׁגַּם הַמָּשִׁיחַ נוֹהֵג בַּקְּהִלָּה,
<A NAME="30"> </A>
<B class="number">30</B>&nbsp;שֶׁהֲרֵי אֵיבְרֵי גּוּפוֹ אֲנַחְנוּ.(<a href="../../Tenach/Bereshit/Bereshit02.htm#23">בראשית ב' כג'</a>)
<A NAME="31"> </A>
<B class="number">31</B>&nbsp;"עַל-כֵּן יַעֲזָב-אִישׁ אֶת-אָבִיו וְאֶת-אִמּוֹ וְדָבַק בְּאִשְׁתּוֹ, וְהָיוּ לְבָשָׂר אֶחָד."(<a href="../../Tenach/Bereshit/Bereshit02.htm#24">בראשית ב' כד'</a>)
<A NAME="32"> </A>
<B class="number">32</B>&nbsp;גָּדוֹל הָרָז הַזֶּה, וַאֲנִי מִתְכַּוֵּן לַמָּשִׁיחַ וְלַקְּהִלָּה.
<A NAME="33"> </A>
<B class="number">33</B>&nbsp;אֲבָל גַּם אַתֶּם, אִישׁ אִישׁ יֹאהַב אֶת אִשְׁתּוֹ כְּאַהֲבָתוֹ אֶת עַצְמוֹ; וְהָאִשָּׁה תִּירָא אֶת בַּעֲלָהּ.</p>
<a href="Ephesians06.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>