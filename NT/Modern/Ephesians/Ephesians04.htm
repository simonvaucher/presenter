<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Ephesians04</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Ephesians03.htm">לפרק הקודם</a>
<a name="ada"> </a>
<h1>אגרת שאול אל האפסים<br>
פרק ד</h1>
<a name="adb"> </a>
<h2>אחדות הגוף</h2>
<p>
<A NAME="1"> </A>
<B class="number">1</B>&nbsp;לְפִיכָךְ אֲנִי, הָאָסִיר לְמַעַן הָאָדוֹן, מַפְצִיר בָּכֶם לְהִתְנַהֵג כַּיָּאֶה לַיִּעוּד שֶׁנִּקְרֵאתֶם אֵלָיו.
<A NAME="2"> </A>
<B class="number">2</B>&nbsp;הִתְנַהֲגוּ בְּכָל עֲנָוָה וּנְמִיכוּת רוּחַ, וּבְאֹרֶךְ אַפַּיִם. סִבְלוּ אִישׁ אֶת רֵעֵהוּ בְּאַהֲבָה.
<A NAME="3"> </A>
<B class="number">3</B>&nbsp;שִׁקְדוּ לִשְׁמֹר אֶת אַחְדוּת הָרוּחַ בְּקֶשֶׁר שֶׁל שָׁלוֹם.
<A NAME="4"> </A>
<B class="number">4</B>&nbsp;הִנֵּה: גּוּף אֶחָד וְרוּחַ אַחַת, כְּשֵׁם שֶׁגַּם אַתֶּם נִקְרֵאתֶם אֶל תִּקְוַת יִעוּדְכֶם הָאַחַת;
<A NAME="5"> </A>
<B class="number">5</B>&nbsp;אָדוֹן אֶחָד, אֱמוּנָה אַחַת, טְבִילָה אַחַת,
<A NAME="6"> </A>
<B class="number">6</B>&nbsp;אֵל וְאָב אֶחָד לַכֹּל, הוּא אֲשֶׁר מֵעַל כֹּל, פּוֹעֵל בַּכֹּל, וּבְתוֹךְ הַכֹּל.
<A NAME="7"> </A>
<B class="number">7</B>&nbsp;אֲבָל לְכָל אֶחָד וְאֶחָד מֵאִתָּנוּ הָעֳנַק חֶסֶד כְּפִי הַמִּדָּה שֶׁהֶעֱנִיק לוֹ הַמָּשִׁיחַ.
<A NAME="8"> </A>
<B class="number">8</B>&nbsp;לָכֵן נֶאֱמַר: "<span class="x" onmousemove="Show('perush','הנוסח מקביל לתרגום יונתן' ,event);" onmouseout="Hide();">עָלָה לַמָּרוֹם, שָׁבָה שֶׁבִי, וַיִּתֵּן מַתָּנוֹת לִבְנֵי אָדָם</span>."(<a href="../../Tenach/Tehillim/Tehillim68.htm#19">תהילים סח' יט'</a>)
<A NAME="9"> </A>
<B class="number">9</B>&nbsp;"עָלָה" מַה פֵּרוּשָׁהּ אִם לֹא שֶׁגַּם הִקְדִּים וְיָרַד אֶל תַּחְתִּיּוֹת אָרֶץ.
<A NAME="10"> </A>
<B class="number">10</B>&nbsp;הַיּוֹרֵד הוּא אֲשֶׁר גַּם עָלָה אֶל מֵעַל כָּל הַשָּׁמַיִם, לְמַעַן יְמַלֵּא אֶת הַכֹּל.(<a href="../../Tenach/Yirmiah/Yirmiah23.htm#24">ירמיהו כג' כד'</a>)
<A NAME="11"> </A>
<B class="number">11</B>&nbsp;וְהוּא נָתַן אֶת אֵלֶּה לִהְיוֹת שְׁלִיחִים, אֶת אֵלֶּה נְבִיאִים, אֶת אֵלֶּה מְבַשְּׂרִים, וְאֶת אֵלֶּה רוֹעִים וּמוֹרִים,
<A NAME="12"> </A>
<B class="number">12</B>&nbsp;כְּדֵי לְהַכְשִׁיר אֶת הַקְּדוֹשִׁים לַעֲבוֹדַת הַשֵּׁרוּת, לִבְנִיַּת גּוּף הַמָּשִׁיחַ,
<A NAME="13"> </A>
<B class="number">13</B>&nbsp;עַד כִּי נַגִּיעַ כֻּלָּנוּ אֶל אַחְדוּת הָאֱמוּנָה וְאַחְדוּת יְדִיעַת בֶּן-הָאֱלֹהִים, אֶל הָאָדָם הַשָּׁלֵם, אֶל שִׁעוּר קוֹמָתוֹ הַמָּלֵא שֶׁל הַמָּשִׁיחַ.
<A NAME="14"> </A>
<B class="number">14</B>&nbsp;וְכָךְ לֹא נִהְיֶה עוֹד יְלָדִים נִדָּפִים וּמִטַּלְטְלִים בְּרוּחַ שֶׁל כָּל תּוֹרָה הַמּוּפֶצֶת עַל-יְדֵי בְּנֵי אָדָם בְּעָרְמָה וּבְתַרְמִית כְּדֵי לְהַטְעוֹת,
<A NAME="15"> </A>
<B class="number">15</B>&nbsp;אֶלָּא נְדַבֵּר אֶת הָאֱמֶת בְּאַהֲבָה וְנִגְדַּל בְּכָל דָּבָר אֱלֵי הַמָּשִׁיחַ, אֲשֶׁר הוּא הָרֹאשׁ,
<A NAME="16"> </A>
<B class="number">16</B>&nbsp;וְעַל-יָדָיו כָּל הַגּוּף מָרְכָּב וּמִתְחַבֵּר בְּאֶמְצָעוּת כָּל קֶשֶׁר מְסַיֵּעַ, בְּהֶתְאֵם לַפְּעֻלָּה הַמְיֻעֶדֶת לְכָל אֵיבָר וְאֵיבָר, כְּדֵי שֶׁיִּגְּדַל הַגּוּף וְיִבָּנֶה בְּאַהֲבָה.</p>
<a name="adc"> </a>
<h2>החיים החדשים</h2>
<p>
<A NAME="17"> </A>
<B class="number">17</B>&nbsp;הִנֵּה זֹאת אֲנִי אוֹמֵר וּמַכְרִיז מִטַּעַם הָאָדוֹן: אַל תֵּלְכוּ עוֹד כַּגּוֹיִים הַהוֹלְכִים בְּהַבְלֵי שִׂכְלָם.
<A NAME="18"> </A>
<B class="number">18</B>&nbsp;חֲשׂוּכֵי דַּעַת הֵם, זָרִים לְחַיֵּי אֱלֹהִים בִּגְלַל בַּעֲרוּתָם וּקְשִׁי לִבָּם;
<A NAME="19"> </A>
<B class="number">19</B>&nbsp;וְכֵיוָן שֶׁהִתְנַוְּנוּ הִתְמַכְּרוּ בְּתַאֲוָה לְזִמָּה וּלְכָל מַעֲשֵׂה טֻמְאָה.
<A NAME="20"> </A>
<B class="number">20</B>&nbsp;אֲבָל אַתֶּם לֹא בְּדֶרֶךְ זֹאת לְמַדְתֶּם אֶת הַמָּשִׁיחַ,
<A NAME="21"> </A>
<B class="number">21</B>&nbsp;אִם אָמְנָם שְׁמַעְתֶּם אוֹתוֹ וְלֻמַּדְתֶּם בּוֹ אֶת הָאֱמֶת כְּפִי שֶׁהִיא בְּיֵשׁוּעַ --(<a href="../../Tenach/Tehillim/Tehillim45.htm#5">תהילים מה' ה'</a>)
<A NAME="22"> </A>
<B class="number">22</B>&nbsp;שֶׁעֲלֵיכֶם לִפְשֹׁט אֶת הָאָדָם הַיָּשָׁן אֲשֶׁר הִתְנַהֲגוּתְכֶם הָרִאשׁוֹנָה כְּרוּכָה עִמּוֹ וְהוּא נִשְׁחָת בְּתַאֲווֹת מַתְעוֹת,
<A NAME="23"> </A>
<B class="number">23</B>&nbsp;וּלְהִתְחַדֵּשׁ הִתְחַדְּשׁוּת רוּחָנִית בְּשִׂכְלְכֶם,
<A NAME="24"> </A>
<B class="number">24</B>&nbsp;וְלִלְבֹּשׁ אֶת הָאָדָם הֶחָדָשׁ הַנִּבְרָא כִּדְמוּת אֱלֹהִים בִּצְדָקָה וּקְדֻשָּׁה שֶׁל אֱמֶת.
<A NAME="25"> </A>
<B class="number">25</B>&nbsp;עַל כֵּן הָסִירוּ אֶת הַשֶּׁקֶר וְדַבְּרוּ אֱמֶת אִישׁ לְרֵעֵהוּ,(<a href="../../Tenach/Zecharyah/Zecharyah08.htm#16">זכריה ח' טז'</a>) כִּי אֵיבָרִים אֲנַחְנוּ אִישׁ לְרֵעֵהוּ.
<A NAME="26"> </A>
<B class="number">26</B>&nbsp;רִגְזוּ וְאַל-תֶּחֱטָאוּ;(<a href="../../Tenach/Tehillim/Tehillim04.htm#5">תהילים ד' ה'</a>) אַל תִּשְׁקַע הַשֶּׁמֶשׁ עַל כַּעַסְכֶם,(<a href="../../Tenach/Devarim/Devarim24.htm#15">דברים כד' טו'</a>)
<A NAME="27"> </A>
<B class="number">27</B>&nbsp;וְאַל תִּתְּנוּ מָקוֹם לַשָּׂטָן.
<A NAME="28"> </A>
<B class="number">28</B>&nbsp;הַגּוֹנֵב אַל יוֹסִיף לִגְנֹב, כִּי אִם יַעֲמֹל וּבְיָדָיו יַעֲשֶׂה אֶת הַטּוֹב כְּדֵי שֶׁיוּכַל לָתֵת לְמִי שֶׁשָּׁרוּי בְּמַחְסוֹר.
<A NAME="29"> </A>
<B class="number">29</B>&nbsp;אַל יֵצֵא מִפִּיכֶם כָּל דְּבַר נִבּוּל, אֶלָּא דָּבָר שֶׁהוּא טוֹב בְּעִתּוֹ וְיֵשׁ בּוֹ כְּדֵי לִבְנוֹת, לְמַעַן יַשְׁפִּיעַ נֹעַם עַל הַשּׁוֹמְעִים.
<A NAME="30"> </A>
<B class="number">30</B>&nbsp;וְאַל תַּעֲצִיבוּ אֶת רוּחַ הַקֹּדֶשׁ אֲשֶׁר נֶחְתַּמְתֶּם בָּהּ לְיוֹם הַגְּאֻלָּה.
<A NAME="31"> </A>
<B class="number">31</B>&nbsp;הָסִירוּ מִכֶּם כָּל מְרִירוּת וְחֵמָה וְכַעַס וּצְעָקָה וְגִדּוּף וְכָל רִשְׁעָה.
<A NAME="32"> </A>
<B class="number">32</B>&nbsp;הֱיוּ טוֹבִים אִישׁ לְרֵעֵהוּ; הֱיוּ מְלֵאֵי רַחֲמִים וְסִלְחוּ אִישׁ לְרֵעֵהוּ כְּשֵׁם שֶׁאֱלֹהִים סָלַח לָכֶם בַּמָּשִׁיחַ.</p>
<a href="Ephesians05.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>