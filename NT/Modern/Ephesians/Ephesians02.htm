<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Ephesians02</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Ephesians01.htm">לפרק הקודם</a>
<a name="aba"> </a>
<h1>אגרת שאול אל האפסים<br>
פרק ב</h1>
<a name="abb"> </a>
<h2>מן המוות אל החיים</h2>
<p>
<A NAME="1"> </A>
<B class="number">1</B>&nbsp;גַּם אַתֶּם שֶׁהֱיִיתֶם מֵתִים בְּפִשְׁעֵיכֶם וַחֲטָאֵיכֶם,
<A NAME="2"> </A>
<B class="number">2</B>&nbsp;בֶּעָבָר הִתְהַלַּכְתֶּם בָּהֶם לְפִי עִדַּן הָעוֹלָם הַזֶּה, כִּרְצוֹן הַשַּׂר אֲשֶׁר לוֹ הַשִּׁלְטוֹן בִּסְפֵירַת הַבֵּינַיִם וְהוּא הָרוּחַ הַפּוֹעֶלֶת עַתָּה בִּבְנֵי הַמֶּרִי.
<A NAME="3"> </A>
<B class="number">3</B>&nbsp;וְגַם אֲנַחְנוּ כֻּלָּנוּ הָיִינוּ מְעֹרָבִים עִמָּהֶם בֶּעָבָר; עָסַקְנוּ בְּתַאֲווֹתֵינוּ הַבְּשָׂרִיּוֹת, מִלֵּאנוּ אֶת תְּשׁוּקוֹת הַגּוּף וְאֶת דַּחַף הַמַּחֲשָׁבוֹת, וְהָיִינוּ מִטִּבְעֵנוּ בְּנֵי זַעַם כִּשְׁאָר בְּנֵי אָדָם.
<A NAME="4"> </A>
<B class="number">4</B>&nbsp;אֲבָל אֱלֹהִים הַמָּלֵא רַחֲמִים (<a href="../../Tenach/Tehillim/Tehillima3.htm#8">תהילים קג' ח'</a>) אָהַב אוֹתָנוּ, וּבְאַהֲבָתוֹ הָרַבָּה,
<A NAME="5"> </A>
<B class="number">5</B>&nbsp;אַף כִּי מֵתִים הָיִינוּ בִּפְשָׁעֵינוּ, הֶחֱיָנוּ עִם הַמָּשִׁיחַ -- הֵן בַּחֶסֶד נוֹשַׁעְתֶּם! --
<A NAME="6"> </A>
<B class="number">6</B>&nbsp;וְהֵקִים אוֹתָנוּ עִמּוֹ וְהוֹשִׁיבָנוּ עִמּוֹ בַּשָּׁמַיִם, בַּמָּשִׁיחַ יֵשׁוּעַ,
<A NAME="7"> </A>
<B class="number">7</B>&nbsp;כְּדֵי לְהַרְאוֹת בָּעוֹלָמִים הַבָּאִים אֶת שֶׁפַע עֹשֶׁר חַסְדּוֹ בַּטּוֹבָה שֶׁגָּמַל עָלֵינוּ בַּמָּשִׁיחַ יֵשׁוּעַ.
<A NAME="8"> </A>
<B class="number">8</B>&nbsp;הֵן בַּחֶסֶד נוֹשַׁעְתֶּם עַל-יְדֵי הָאֱמוּנָה; וְזֹאת לֹא מִיֶּדְכֶם, כִּי אִם מַתְּנַת אֱלֹהִים הִיא.
<A NAME="9"> </A>
<B class="number">9</B>&nbsp;אֵין זֶה נוֹבֵעַ מִמַּעֲשִׂים, כְּדֵי שֶׁלֹּא יִתְגָּאֶה אִישׁ;
<A NAME="10"> </A>
<B class="number">10</B>&nbsp;שֶׁהֲרֵי מַעֲשֵׂה יְדֵי אֱלֹהִים אֲנַחְנוּ,(<a href="../../Tenach/Tehillim/Tehillima0.htm#3">תהילים ק' ג'</a>) בְּרוּאִים בַּמָּשִׁיחַ יֵשׁוּעַ לְמַעֲשִׂים טוֹבִים אֲשֶׁר אֱלֹהִים הֵכִינָם מִקֶּדֶם לְמַעַן נִחְיֶה בָּהֶם.</p>
<a name="abc"> </a>
<h2>אחדות במשיח</h2>
<p>
<A NAME="11"> </A>
<B class="number">11</B>&nbsp;עַל כֵּן זִכְרוּ אַתֶּם מֶה הָיָה בֶּעָבָר, אַתֶּם, הַגּוֹיִים מִבְּחִינָה גּוּפָנִית, הַנִּקְרָאִים "עֲרֵלִים" בְּפִי הַנִּקְרָאִים "נִמּוֹלִים", אֲשֶׁר מִילָתָם בַּבָּשָׂר וּמַעֲשֵׂה יָדַיִם הִיא.
<A NAME="12"> </A>
<B class="number">12</B>&nbsp;בְּאוֹתָהּ עֵת הֱיִיתֶם בְּלִי מָשִׁיחַ, זָרִים לַעֲדַת יִשְׂרָאֵל וְנָכְרִים לִבְרִיתוֹת הַהַבְטָחָה,(<a href="../../Tenach/Shemot/Shemot19.htm#5">שמות יט' ה'-ו'</a>;&nbsp;<a href="../../Tenach/Yirmiah/Yirmiah31.htm#31">ירמיהו לא' לא'-לב'</a>) מְחֻסְּרֵי תִּקְוָה וּלְלֹא אֱלֹהִים בָּעוֹלָם.
<A NAME="13"> </A>
<B class="number">13</B>&nbsp;אֲבָל כָּעֵת, בַּמָּשִׁיחַ יֵשׁוּעַ, אַתֶּם הָרְחוֹקִים בֶּעָבָר, נִהְיֵיתֶם קְרוֹבִים עַל-יְדֵי דַּם הַמָּשִׁיחַ.(<a href="../../Tenach/Tehillim/Tehillime8.htm#14">תהילים קמח' יד'</a>)
<A NAME="14"> </A>
<B class="number">14</B>&nbsp;הֵן הוּא שְׁלוֹמֵנוּ; הוּא עָשָׂה אֶת הַשְּׁנַיִם לְאֶחָד וְהָרַס בִּבְשָׂרוֹ אֶת מְחִצַּת הָאֵיבָה.
<A NAME="15"> </A>
<B class="number">15</B>&nbsp;הוּא בִּטֵּל אֶת תּוֹרַת הַמִּצְווֹת שֶׁבַּחֻקִּים, כְּדֵי לִבְרֹא בּוֹ עַצְמוֹ אֶת הַשְּׁנַיִם לְאָדָם חָדָשׁ אֶחָד וּבְכָךְ לַעֲשׂוֹת שָׁלוֹם,
<A NAME="16"> </A>
<B class="number">16</B>&nbsp;וּכְדֵי שֶׁבְּגוּף אֶחָד יְרַצֶּה אֶת שְׁנֵיהֶם לֵאלֹהִים עַל-יְדֵי הַצְּלָב, בַּהֲמִיתוֹ בּוֹ אֶת הָאֵיבָה.
<A NAME="17"> </A>
<B class="number">17</B>&nbsp;הוּא בָּא וּבִשֵּׂר שָׁלוֹם, לָכֶם הָרְחוֹקִים וְגַם לַקְּרוֹבִים.(<a href="../../Tenach/Yishayah/Yishayah57.htm#19">ישעיהו נז' יט'</a>)
<A NAME="18"> </A>
<B class="number">18</B>&nbsp;דַּרְכּוֹ יֵשׁ לָכֶם וְלָנוּ גִּישָׁה בְּרוּחַ אַחַת אֶל הָאָב.
<A NAME="19"> </A>
<B class="number">19</B>&nbsp;לָכֵן אֵינְכֶם עוֹד זָרִים אוֹ תּוֹשָׁבִים נָכְרִים, אֶלָּא בְּנֵי עִירָם שֶׁל הַקְּדוֹשִׁים וּבְנֵי בֵּית אֱלֹהִים;
<A NAME="20"> </A>
<B class="number">20</B>&nbsp;בְּנוּיִים עַל יְסוֹד הַשְּׁלִיחִים וְהַנְּבִיאִים, וְהַמָּשִׁיחַ יֵשׁוּעַ עַצְמוֹ הוּא אֶבֶן הַפִּנָּה.(<a href="../../Tenach/Tehillim/Tehillimb8.htm#22">תהילים קיח' כב'</a>;&nbsp;<a href="../../Tenach/Yishayah/Yishayah28.htm#16">ישעיהו כח' טז'</a>)
<A NAME="21"> </A>
<B class="number">21</B>&nbsp;בּוֹ כָּל הַבִּנְיָן מְחֻבָּר יַחַד וְגָדֵל לִהְיוֹת הֵיכַל קֹדֶשׁ לַיהוה;
<A NAME="22"> </A>
<B class="number">22</B>&nbsp;וּבוֹ גַּם אַתֶּם נִבְנִים יַחְדָּיו לִהְיוֹת מִשְׁכַּן אֱלֹהִים עַל-יְדֵי הָרוּחַ.</p>
<a href="Ephesians03.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>