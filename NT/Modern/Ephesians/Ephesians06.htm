<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Ephesians06</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Ephesians05.htm">לפרק הקודם</a>
<a name="afa"> </a>
<h1>אגרת שאול אל האפסים<br>
פרק ו</h1>
<a name="afb"> </a>
<h2>יחסים בין הבריות במשפחה ובחברה -- המשך</h2>
<p>
<A NAME="1"> </A>
<B class="number">1</B>&nbsp;הַבָּנִים, שִׁמְעוּ בְּקוֹל הוֹרֵיכֶם עַל-פִּי הָאָדוֹן,(<a href="../../Tenach/Mishley/Mishley06.htm#20">משלי ו' כ'</a>) כִּי כָּךְ רָאוּי.
<A NAME="2"> </A>
<B class="number">2</B>&nbsp;"כַּבֵּד אֶת-אָבִיךָ וְאֶת-אִמֶּךָ",(<a href="../../Tenach/Devarim/Devarim05.htm#15">דברים ה' טו'</a>;&nbsp;<a href="../../Tenach/Shemot/Shemot20.htm#11">שמות כ' יא'</a>) הִיא הַמִּצְוָה הָרִאשׁוֹנָה אֲשֶׁר הַבְטָחָה בְּצִדָּהּ:
<A NAME="3"> </A>
<B class="number">3</B>&nbsp;"לְמַעַן יַאֲרִיכֻן יָמֶיךָ וּלְמַעַן יִיטַב לָךְ עַל הָאֲדָמָה."(<span class="x" onmousemove="Show('perush','הנ&quot;ל פסוק 2' ,event);" onmouseout="Hide();">***</span>)
<A NAME="4"> </A>
<B class="number">4</B>&nbsp;וְאַתֶּם הָאָבוֹת, אַל תַּכְעִיסוּ אֶת בְּנֵיכֶם, אֶלָּא גַּדְּלוּ אוֹתָם בְּמוּסַר הָאָדוֹן וּבְתוֹכַחְתּוֹ.(<a href="../../Tenach/Mishley/Mishley03.htm#11">משלי ג' יא'-יב'</a>)
<A NAME="5"> </A>
<B class="number">5</B>&nbsp;הָעֲבָדִים, הִשָּׁמְעוּ לַאֲדוֹנֵיכֶם שֶׁבָּעוֹלָם הַזֶּה, בְּיִרְאָה וּבִרְתֵת וּבְתֹם לֵב, כְּמוֹ לַמָּשִׁיחַ --
<A NAME="6"> </A>
<B class="number">6</B>&nbsp;לֹא בְּשֵׁרוּת לְמַרְאִית עַיִן, כִּמְבַקְשִׁים לִמְצֹא חֵן בְּעֵינֵי בְּנֵי אָדָם, אֶלָּא כְּעַבְדֵי הַמָּשִׁיחַ הָעוֹשִׂים אֶת רְצוֹן אֱלֹהִים בְּכָל נַפְשָׁם
<A NAME="7"> </A>
<B class="number">7</B>&nbsp;וּמְשָׁרְתִים בְּחֵפֶץ לֵב כַּעֲבָדִים לָאָדוֹן וְלֹא לִבְנֵי אָדָם,
<A NAME="8"> </A>
<B class="number">8</B>&nbsp;וְיוֹדְעִים שֶׁכָּל טוֹב אֲשֶׁר יַעֲשֶׂה אָדָם, אֶת זֶה יְקַבֵּל מֵאֵת הָאָדוֹן, אִם עֶבֶד הוּא וְאִם בֶּן חוֹרִין.
<A NAME="9"> </A>
<B class="number">9</B>&nbsp;וְאַתֶּם הָאֲדוֹנִים, בְּאוֹתוֹ אֹפֶן הִתְנַהֲגוּ עִמָּהֶם. חִדְלוּ לְאַיֵּם עֲלֵיהֶם, שֶׁכֵּן יוֹדְעִים אַתֶּם כִּי גַּם לָהֶם וְגַם לָכֶם הָאָדוֹן בַּשָּׁמַיִם, וְאֵין עִמּוֹ מַשּׂוֹא פָּנִים.(<a href="../../Tenach/DivreiB/DivreiB19.htm#7">דברי הימים ב', יט' ז'</a>)</p>
<a name="afc"> </a>
<h2>המאבק נגד כוחות הרע</h2>
<p>
<A NAME="10"> </A>
<B class="number">10</B>&nbsp;סוֹף דָּבָר, חִזְקוּ בָּאָדוֹן וּבְכֹחַ גְּבוּרָתוֹ.
<A NAME="11"> </A>
<B class="number">11</B>&nbsp;לִבְשׁוּ אֶת מְלוֹא נֶשֶׁק הָאֱלֹהִים לְמַעַן תּוּכְלוּ לַעֲמֹד נֶגֶד נִכְלֵי הַשָּׂטָן;
<A NAME="12"> </A>
<B class="number">12</B>&nbsp;כִּי לֹא עִם בָּשָׂר-וָדָם מִלְחָמָה לָנוּ, אֶלָּא עִם רָשֻׁיּוֹת וּשְׂרָרוֹת, עִם מוֹשְׁלֵי חֶשְׁכַת הָעוֹלָם הַזֶּה, עִם כֹּחוֹת רוּחָנִיִּים רָעִים בַּשָּׁמַיִם.
<A NAME="13"> </A>
<B class="number">13</B>&nbsp;עַל כֵּן קְחוּ אֶת מְלוֹא נֶשֶׁק הָאֱלֹהִים, לְמַעַן תּוּכְלוּ לְהִתְנַגֵּד בַּיּוֹם הָרָע, וְלַעֲמֹד לְאַחַר עֲשׂוֹתְכֶם אֶת הַכֹּל.
<A NAME="14"> </A>
<B class="number">14</B>&nbsp;עִמְדוּ כְּשֶׁהָאֱמֶת חֲגוּרָה עַל מָתְנֵיכֶם (<a href="../../Tenach/Shemot/Shemot12.htm#11">שמות יב' יא'</a>;&nbsp;<a href="../../Tenach/Yishayah/Yishayah11.htm#5">ישעיהו יא' ה'</a>) וְשִׁרְיוֹן הַצֶּדֶק לְבוּשְׁכֶם,(<a href="../../Tenach/Yishayah/Yishayah59.htm#17">ישעיהו נט' יז'</a>)
<A NAME="15"> </A>
<B class="number">15</B>&nbsp;וּכְשֶׁרַגְלֵיכֶם נְעוּלוֹת נְכוֹנוּת לִבְשׂוֹרַת הַשָּׁלוֹם.(<a href="../../Tenach/Yishayah/Yishayah52.htm#7">ישעיהו נב' ז'</a>)
<A NAME="16"> </A>
<B class="number">16</B>&nbsp;עִם כָּל אֵלֶּה שְׂאוּ אֶת מָגֵן הָאֱמוּנָה אֲשֶׁר תּוּכְלוּ לְכַבּוֹת בּוֹ אֶת כָּל חִצָּיו הַבּוֹעֲרִים שֶׁל הָרָע.
<A NAME="17"> </A>
<B class="number">17</B>&nbsp;וּקְחוּ אֶת כּוֹבַע הַיְשׁוּעָה וְאֶת חֶרֶב הָרוּחַ, שֶׁהִיא דְּבַר הָאֱלֹהִים.
<A NAME="18"> </A>
<B class="number">18</B>&nbsp;בְּכָל תְּפִלָּה וּתְחִנָּה הִתְפַּלְּלוּ תָּמִיד בְּרוּחַ. שִׁקְדוּ בִּתְפִלַּתְכֶם וְהַתְמִידוּ בִּתְחִנָּה בְּעַד כָּל הַקְּדוֹשִׁים
<A NAME="19"> </A>
<B class="number">19</B>&nbsp;וְגַם בַּעֲדִי, שֶׁתִּנָּתַנָּה לִי מִלִּים וּבְאֹמֶץ לֵב אֶפְתַּח פִּי לְהוֹדִיעַ אֶת סוֹד הַבְּשׂוֹרָה,
<A NAME="20"> </A>
<B class="number">20</B>&nbsp;אֲשֶׁר בִּגְלָלָהּ אֲנִי שַׁגְרִיר אָסוּר בִּכְבָלִים, וַאֲדַבֵּר בְּבִטָּחוֹן כְּפִי שֶׁעָלַי לְדַבֵּר.
<A NAME="21"> </A>
<B class="number">21</B>&nbsp;רְצוֹנִי שֶׁתֵּדְעוּ גַּם אַתֶּם מָה הַנְּסִבּוֹת שֶׁאֲנִי נָתוּן בָּהֶן וּמָה אֲנִי עוֹשֶׂה; לָכֵן טִיכִיקוֹס, הָאָח הֶחָבִיב וְהַמְשָׁרֵת הַנֶּאֱמָן בָּאָדוֹן, יְסַפֵּר לָכֶם הַכֹּל.
<A NAME="22"> </A>
<B class="number">22</B>&nbsp;שָׁלַחְתִּי אוֹתוֹ אֲלֵיכֶם לְמַטָּרָה זֹאת, כְּדֵי שֶׁתֵּדְעוּ מָה הַמַּצָּב אֶצְלֵנוּ וְהוּא יְעוֹדֵד אֶתְכֶם.
<A NAME="23"> </A>
<B class="number">23</B>&nbsp;שָׁלוֹם לָאַחִים וְאַהֲבָה עִם אֱמוּנָה מֵאֵת אֱלֹהִים הָאָב וְהָאָדוֹן יֵשׁוּעַ הַמָּשִׁיחַ.
<A NAME="24"> </A>
<B class="number">24</B>&nbsp;חֶסֶד עִם כָּל הָאוֹהֲבִים אֶת אֲדוֹנֵנוּ יֵשׁוּעַ הַמָּשִׁיחַ בְּאַהֲבָה בִּלְתִּי דּוֹעֶכֶת.</p>
<a href="../main/Philippians0.htm" target="text">לאגרת שאול אל הפיליפים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>