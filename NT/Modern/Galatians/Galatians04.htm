<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Galatians04</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Galatians03.htm">לפרק הקודם</a>
<a name="ada"> </a>
<h1>איגרת שאול אל הגלאטים<br>
פרק ד</h1>
<a name="adb"> </a>
<h2>עבדים לעומת בנים -- המשך</h2>
<p>
<A NAME="1"> </A>
<B class="number">1</B>&nbsp;הֲרֵינִי אוֹמֵר זֹאת: כָּל עוֹד הַיּוֹרֵשׁ קַטִּין אֵין הוּא שׁוֹנֶה מֵעֶבֶד, אַף כִּי הוּא אֲדוֹן כָּל הַנַּחֲלָה.
<A NAME="2"> </A>
<B class="number">2</B>&nbsp;וְאוּלָם הוּא נָתוּן לְמָרוּת שֶׁל אֶפִּטְרוֹפְּסִים וַאֲנָשִׁים הַמֻּפְקָדִים עַל הַבַּיִת עַד לַמּוֹעֵד שֶׁקָּבַע אָבִיו.
<A NAME="3"> </A>
<B class="number">3</B>&nbsp;כֵּן גַּם אֲנַחְנוּ, בְּעֵת הֱיוֹתֵנוּ קַטִּינִים -- הָיִינוּ מְשֻׁעְבָּדִים לִיסוֹדוֹת הָעוֹלָם.
<A NAME="4"> </A>
<B class="number">4</B>&nbsp;אֲבָל כַּאֲשֶׁר מָלְאָה הָעֵת שָׁלַח אֱלֹהִים אֶת בְּנוֹ,(<a href="../../Tenach/Tehillim/Tehillim02.htm#7">תהילים ב' ז'</a>) יְלוּד אִשָּׁה וְכָפוּף לַתּוֹרָה,(<a href="../../Tenach/Bereshit/Bereshit17.htm#12">בראשית יז' יב'</a>)
<A NAME="5"> </A>
<B class="number">5</B>&nbsp;לִפְדוֹת אֶת הַכְּפוּפִים לַתּוֹרָה כְּדֵי שֶׁנְּקַבֵּל אֶת מַעֲמַד הַבָּנִים.
<A NAME="6"> </A>
<B class="number">6</B>&nbsp;וְכֵיוָן שֶׁאַתֶּם בָּנִים, אֱלֹהִים נָתַן בִּלְבַבְכֶם אֶת רוּחַ בְּנוֹ הַקּוֹרֵאת "אַבָּא, אָבִינוּ".
<A NAME="7"> </A>
<B class="number">7</B>&nbsp;לְפִיכָךְ אֵינְךָ עֶבֶד עוֹד, כִּי אִם בֵּן; וְאִם בֵּן, אֲזַי גַּם יוֹרֵשׁ מִטַּעַם אֱלֹהִים.</p>
<a name="adc"> </a>
<h2>דאגתו של שאול לגלטים</h2>
<p>
<A NAME="8"> </A>
<B class="number">8</B>&nbsp;בֶּעָבָר, בְּעֵת שֶׁלֹּא יְדַעְתֶּם אֶת אֱלֹהִים, עֲבַדְתֶּם אֶת מִי שֶׁבְּמַהוּתָם אֵינָם אֱלֹהִים.
<A NAME="9"> </A>
<B class="number">9</B>&nbsp;אֲבָל כָּעֵת, כְּשֶׁאַתֶּם יוֹדְעִים אֶת אֱלֹהִים -- אוֹ לְיֶתֶר דִּיּוּק, כְּשֶׁאֱלֹהִים יוֹדֵעַ אֶתְכֶם -- כֵּיצַד זֶה חוֹזְרִים אַתֶּם לַיְסוֹדוֹת הַחַלָּשִׁים וְהָעֲלוּבִים שֶׁבִּרְצוֹנְכֶם לְעָבְדָם מֵחָדָשׁ?
<A NAME="10"> </A>
<B class="number">10</B>&nbsp;הִנֵּה אַתֶּם מְכַבְּדִים יָמִים וָחֳדָשִׁים; מוֹעֲדִים וְשָׁנִים.
<A NAME="11"> </A>
<B class="number">11</B>&nbsp;חוֹשְׁשַׁנִי כִּי לַשָּׁוְא עָמַלְתִּי בָּכֶם.
<A NAME="12"> </A>
<B class="number">12</B>&nbsp;הֱיוּ כָּמוֹנִי, כִּי גַּם אֲנִי נִהְיֵיתִי כְּמוֹכֶם, אַחַי! אֲנִי מְבַקֵּשׁ מִכֶּם! לֹא עֲשִׂיתֶם לִי שׁוּם רַע.
<A NAME="13"> </A>
<B class="number">13</B>&nbsp;אַתֶּם יוֹדְעִים שֶׁבִּנְסִבּוֹת שֶׁל חֻלְשַׁת הַגּוּף בִּשַּׂרְתִּי לָכֶם אֶת הַבְּשׂוֹרָה בַתְּחִלָּה,
<A NAME="14"> </A>
<B class="number">14</B>&nbsp;וְלֹא בְּחַלְתֶם בַּנִּסָּיוֹן שֶׁבָּא עֲלֵיכֶם בְּשֶׁל גּוּפִי, אַף לֹא הֵגַבְתֶּם בְּבוּז, אֶלָּא קִבַּלְתֶּם אוֹתִי כְּמַלְאַךְ אֱלֹהִים, כַּמָּשִׁיחַ יֵשׁוּעַ.
<A NAME="15"> </A>
<B class="number">15</B>&nbsp;אִם כֵּן אֵיפֹה חֶדְוַתְכֶם עַתָּה? הֲרֵינִי מֵעִיד עֲלֵיכֶם שֶׁאִלּוּ יְכָלְתֶּם הֱיִיתֶם עוֹקְרִים אֶת עֵינֵיכֶם כְּדֵי לְתִתָּן לִי.
<A NAME="16"> </A>
<B class="number">16</B>&nbsp;וְעַתָּה הַאִם הָפַכְתִּי לָכֶם לְאוֹיֵב בְּאָמְרִי לָכֶם אֶת הָאֱמֶת?
<A NAME="17"> </A>
<B class="number">17</B>&nbsp;הָאֲנָשִׁים הַלָּלוּ מְקַנְּאִים לָכֶם שֶׁלֹּא לְטוֹבָה; רְצוֹנָם לְהַרְחִיק אֶתְכֶם כְּדֵי שֶׁאַתֶּם תְּקַנְּאוּ לָהֶם.
<A NAME="18"> </A>
<B class="number">18</B>&nbsp;טוֹב הַדָּבָר אִם תָּמִיד מְקַנְּאִים לְטוֹבָה, וְלֹא רַק כְּשֶׁאֲנִי שׁוֹהֶה אֶצְלְכֶם.
<A NAME="19"> </A>
<B class="number">19</B>&nbsp;יְלָדַי, שׁוּב נָתוּן אֲנִי בְּחֶבְלֵי לֵדָה עֲלֵיכֶם עַד אֲשֶׁר יִכּוֹן הַמָּשִׁיחַ בָּכֶם.
<A NAME="20"> </A>
<B class="number">20</B>&nbsp;רְצוֹנִי לִהְיוֹת עִמָּכֶם עַכְשָׁו וּלְשַׁנּוֹת אֶת נִימַת קוֹלִי, שֶׁכֵּן אֲנִי נָבוֹךְ בְּנוֹגֵעַ אֲלֵיכֶם.</p>
<a name="add"> </a>
<h2>שתי הבריתות</h2>
<p>
<A NAME="21"> </A>
<B class="number">21</B>&nbsp;אִמְרוּ לִי, אַתֶּם הָרוֹצִים לִהְיוֹת כְּפוּפִים לַתּוֹרָה, הַאֵינְכֶם שׁוֹמְעִים אֶת הַתּוֹרָה?
<A NAME="22"> </A>
<B class="number">22</B>&nbsp;הֲלֹא כָּתוּב שֶׁלְּאַבְרָהָם הָיוּ שְׁנֵי בָּנִים, הָאֶחָד מִן הָאָמָה וְהַשֵּׁנִי מֵהָאִשָּׁה הַחָפְשִׁיָּה.(<a href="../../Tenach/Bereshit/Bereshit21.htm#2">בראשית כא' ב'</a>;&nbsp;<a href="../../Tenach/Bereshit/Bereshit21.htm#9">כא' ט'</a>)
<A NAME="23"> </A>
<B class="number">23</B>&nbsp;אַךְ בֵּן הָאָמָה נוֹלַד לְפִי הַבָּשָׂר,(<a href="../../Tenach/Bereshit/Bereshit16.htm#2">בראשית טז' ב'</a>) וְאִילוּ בֵּן הַחָפְשִׁיָּה עַל-פִּי הַהַבְטָחָה.(<a href="../../Tenach/Bereshit/Bereshit17.htm#19">בראשית יז' יט'</a>)
<A NAME="24"> </A>
<B class="number">24</B>&nbsp;הַדְּבָרִים הָאֵלֶּה הֵם מָשָׁל לִשְׁתֵּי הַבְּרִיתוֹת. הָאַחַת מֵהַר סִינַי,(<a href="../../Tenach/Shemot/Shemot24.htm#8">שמות כד' ח'</a>) הַיּוֹלֶדֶת לְעַבְדוּת, וְהִיא הָגָר.
<A NAME="25"> </A>
<B class="number">25</B>&nbsp;הָגָר מְסַמֶּלֶת אֶת הַר סִינַי שֶׁבַּעֲרָב וּמַקְבִּילָה לִירוּשָׁלַיִם שֶׁל יָמֵינוּ, כִּי הִיא בְּעַבְדוּת עִם בָּנֶיהָ.
<A NAME="26"> </A>
<B class="number">26</B>&nbsp;אֲבָל יְרוֹשָׁלַיִם שֶׁל מַעְלָה בַּת חוֹרִין הִיא, וְהִיא אֵם לָנוּ;
<A NAME="27"> </A>
<B class="number">27</B>&nbsp;שֶׁהֲרֵי כָּתוּב: "רָנִי עֲקָרָה לֹא יָלָדָה, פִּצְחִי רִנָּה וְצַהֲלִי לֹא-חָלָה, כִּי-רַבִּים בְּנֵי-שׁוֹמֵמָה מִבְּנֵי בְעוּלָה."(<a href="../../Tenach/Yishayah/Yishayah54.htm#1">ישעיהו נד' א'</a>)
<A NAME="28"> </A>
<B class="number">28</B>&nbsp;וְאַתֶּם, אַחַי, אַתֶּם בְּנֵי הַהַבְטָחָה כְּיִצְחָק.
<A NAME="29"> </A>
<B class="number">29</B>&nbsp;וּכְשֵׁם שֶׁאָז רָדַף הַבֵּן שֶׁנּוֹלָד לְפִי הַבָּשָׂר אֶת הַבֵּן שֶׁנּוֹלָד לְפִי הָרוּחַ, כֵּן גַּם עַכְשָׁו.
<A NAME="30"> </A>
<B class="number">30</B>&nbsp;אֲבָל מָה אוֹמֵר הַכָּתוּב? "גָּרֵשׁ הָאָמָה וְאֶת-בְּנָהּ, כִּי לֹא יִירַשׁ בֵּן-הָאָמָה עִם-בֵּן הַחָפְשִׁיָּה."(<a href="../../Tenach/Bereshit/Bereshit21.htm#10">בראשית כא' י'</a>)
<A NAME="31"> </A>
<B class="number">31</B>&nbsp;לְפִיכָךְ, אַחַי, אֵין אָנוּ בְּנֵי הָאָמָה, אֶלָּא בְּנֵי הַחָפְשִׁיָּה.</p>
<a href="Galatians05.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>