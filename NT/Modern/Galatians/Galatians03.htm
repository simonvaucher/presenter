<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Galatians03</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Galatians02.htm">לפרק הקודם</a>
<a name="aca"> </a>
<h1>איגרת שאול אל הגלאטים<br>
פרק ג</h1>
<a name="acb"> </a>
<h2>התורה לעומת אמונה</h2>
<p>
<A NAME="1"> </A>
<B class="number">1</B>&nbsp;הוֹי גָּלָטִים כְּסִילִים! מִי אִחֵז אֶת עֵינֵיכֶם אַחֲרֵי שֶׁהוֹדִיעוּכֶם בְּפֵרוּשׁ שֶׁיֵּשׁוּעַ הַמָּשִׁיחַ נִצְלַב?
<A NAME="2"> </A>
<B class="number">2</B>&nbsp;דָּבָר אֶחָד רוֹצֶה אֲנִי שֶׁתּוֹדִיעוּנִי: הַאִם בְּשֶׁל קִיּוּם מִצְווֹת הַתּוֹרָה קִבַּלְתֶּם אֶת הָרוּחַ, אוֹ בְּשֶׁל שְׁמִיעָה שֶׁבָּאֱמוּנָה?
<A NAME="3"> </A>
<B class="number">3</B>&nbsp;הַאִם כְּסִילִים אַתֶּם כָּל כָּךְ? הַאִם לְאַחַר שֶׁהִתְחַלְתֶּם בָּרוּחַ תַּגִּיעוּ כָּעֵת לִשְׁלֵמוּת עַל-יְדֵי הַבָּשָׂר?
<A NAME="4"> </A>
<B class="number">4</B>&nbsp;הַאִם לַשָּׁוְא הִתְנַסֵּיתֶם בִּדְבָרִים רַבִּים כָּל כָּךְ? הַאֻמְנָם לַשָּׁוְא?
<A NAME="5"> </A>
<B class="number">5</B>&nbsp;הַמַּאֲצִיל עֲלֵיכֶם אֶת הָרוּחַ וְעוֹשֶׂה בְּקִרְבְּכֶם נִפְלָאוֹת, הַאִם הוּא עוֹשֶׂה זֹאת בְּשֶׁל קִיּוּם מִצְווֹת הַתּוֹרָה, אוֹ בְּשֶׁל שְׁמִיעָה שֶׁבָּאֱמוּנָה? -
<A NAME="6"> </A>
<B class="number">6</B>&nbsp;כְּמוֹ שֶׁאַבְרָהָם הֶאֱמִין בֵּאלֹהִים וְנֶחְשְׁבָה לוֹ צְדָקָה.(<a href="../../Tenach/Bereshit/Bereshit15.htm#6">בראשית טו' ו'</a>)
<A NAME="7"> </A>
<B class="number">7</B>&nbsp;וּבְכֵן דְּעוּ כִּי בְּנֵי הָאֱמוּנָה הֵם בְּנֵי אַבְרָהָם.
<A NAME="8"> </A>
<B class="number">8</B>&nbsp;וְהַכָּתוּב, בְּיָדְעוֹ מֵרֹאשׁ שֶׁאֱלֹהִים יַצְדִּיק אֶת הַגּוֹיִים עַל-יְדֵי אֱמוּנָה, הִקְדִּים לְבַשֵּׂר לְאַבְרָהָם: "וְנִבְרְכוּ בְךָ כָּל הַגּוֹיִם."(<a href="../../Tenach/Bereshit/Bereshit12.htm#3">בראשית יב' ג'</a>;&nbsp;<a href="../../Tenach/Bereshit/Bereshit18.htm#18">יח' יח'</a>)
<A NAME="9"> </A>
<B class="number">9</B>&nbsp;מִכָּאן שֶׁהַמַּחֲזִיקִים בָּאֱמוּנָה מְבֹרָכִים יַחַד עִם אַבְרָהָם הַמַּאֲמִין.
<A NAME="10"> </A>
<B class="number">10</B>&nbsp;הַנִּשְׁעָנִים עַל קִיּוּם מִצְווֹת הַתּוֹרָה נְתוּנִים תַּחַת קְלָלָה, שֶׁהֲרֵי כָּתוּב, "אָרוּר כָּל מִי שֶׁלֹּא יָקִים אֶת כָּל הַדְּבָרִים הַכְּתוּבִים בְּסֵפֶר הַתּוֹרָה לַעֲשׂוֹת אוֹתָם."(<a href="../../Tenach/Devarim/Devarim27.htm#26">דברים כז' כו'</a>;&nbsp;<a href="../../Tenach/Yirmiah/Yirmiah11.htm#3">ירמיהו יא' ג'</a>)
<A NAME="11"> </A>
<B class="number">11</B>&nbsp;דָּבָר בָּרוּר הוּא שֶׁאִישׁ לֹא יֻצְדַּק לִפְנֵי אֱלֹהִים עַל-יְדֵי הַתּוֹרָה, שֶׁכֵּן צַדִּיק בֶּאֱמוּנָתוֹ יִחְיֶה.(<a href="../../Tenach/Chabakuk/Chabakuk02.htm#4">חבקוק ב' ד'</a>)
<A NAME="12"> </A>
<B class="number">12</B>&nbsp;וְהַתּוֹרָה אֵינֶנָּה נִזְקֶקֶת לֶאֱמוּנָה, אֶלָּא שֶׁיַּעֲשֶׂה הָאָדָם אֶת דְּבָרֶיהָ וָחַי בָּהֶם.(<a href="../../Tenach/Vayikra/Vayikra18.htm#5">ויקרא יח' ה'</a>)
<A NAME="13"> </A>
<B class="number">13</B>&nbsp;הַמָּשִׁיחַ פָּדָה אוֹתָנוּ מִקִּלְלַת הַתּוֹרָה בְּכָךְ שֶׁהָיָה לִקְלָלָה בַּעֲדֵנוּ -- שֶׁכֵּן הַכָּתוּב אוֹמֵר, "קִלְלַת אֱלֹהִים תָּלוּי עַל-עֵץ",(<a href="../../Tenach/Devarim/Devarim21.htm#22">דברים כא' כב'-כג'</a>)
<A NAME="14"> </A>
<B class="number">14</B>&nbsp;כְּדֵי שֶׁבְּיֵשׁוּעַ הַמָּשִׁיחַ תַּגִּיעַ בִּרְכַּת אַבְרָהָם אֶל הַגּוֹיִים, לְמַעַן נִנְחַל עַל-יְדֵי הָאֱמוּנָה אֶת הָרוּחַ הַמֻּבְטַחַת.</p>
<a name="acc"> </a>
<h2>התורה וההבטחה</h2>
<p>
<A NAME="15"> </A>
<B class="number">15</B>&nbsp;אַחַי, אֲדַבֵּר מִנְּקֻדַּת רְאוּת אֱנוֹשִׁית, אֲפִלּוּ צַוָּאָה שֶׁל אָדָם, לְאַחַר שֶׁקִּבְּלָה תֹּקֶף, אִישׁ אֵינוֹ יָכוֹל לְבַטְּלָהּ אוֹ לְהוֹסִיף עָלֶיהָ.
<A NAME="16"> </A>
<B class="number">16</B>&nbsp;וְהִנֵּה הַהַבְטָחוֹת נֶאֶמְרוּ לְאַבְרָהָם, וּלְזַרְעוֹ. לֹא נֶאֱמַר "לִזְרָעֶיךָ", כְּמוֹ עַל רַבִּים, אֶלָּא "לְזַרְעֲךָ", כְּמוֹ עַל יָחִיד, וְהוּא הַמָּשִׁיחַ.(<a href="../../Tenach/Bereshit/Bereshit22.htm#18">בראשית כב' יח'</a>;&nbsp;<a href="../../Tenach/Bereshit/Bereshit12.htm#7">יב' ז'</a>)
<A NAME="17"> </A>
<B class="number">17</B>&nbsp;הֲרֵינִי אוֹמֵר זֹאת: בְּרִית אֲשֶׁר אֱלֹהִים כָּרַת מִקֶּדֶם,(<a href="../../Tenach/Bereshit/Bereshit15.htm#18">בראשית טו' יח'</a>) הַתּוֹרָה שֶׁנִּתְּנָה אַחֲרֵי אַרְבַּע מֵאוֹת וּשְׁלוֹשִׁים שָׁנָה לֹא תּוּכַל לְהָפֵר אוֹתָהּ וּלְבַטֵּל אֶת הַהַבְטָחָה;(<a href="../../Tenach/Shemot/Shemot12.htm#40">שמות יב' מ'</a>)
<A NAME="18"> </A>
<B class="number">18</B>&nbsp;שֶׁהֲרֵי אִם הַנַּחֲלָה הִיא מִן הַתּוֹרָה, אֲזַי אֵינֶנָּה מְבֻסֶּסֶת עוֹד עַל הַהַבְטָחָה. אֲבָל בְּהַבְטָחָה הֶעֱנִיק אֱלֹהִים לְאַבְרָהָם אֶת הַנַּחֲלָה.
<A NAME="19"> </A>
<B class="number">19</B>&nbsp;אִם כֵּן לְשֵׁם מָה הַתּוֹרָה? הִיא נוֹסְפָה בִּגְלַל הָעֲבֵרוֹת, עַד כִּי יָבוֹא הַזֶּרַע אֲשֶׁר לוֹ מְכֻוֶּנֶת הַהַבְטָחָה. הַתּוֹרָה נִמְסְרָה בְּאֶמְצָעוּת מַלְאָכִים בִּידֵי מְתַוֵּךְ.(<a href="../../Tenach/Devarim/Devarim05.htm#5">דברים ה' ה'</a>)
<A NAME="20"> </A>
<B class="number">20</B>&nbsp;הַמְתַוֵּךְ אֵינֶנּוּ שֶׁל אֶחָד וֶאֱלֹהִים הוּא אֶחָד.</p>
<a name="acd"> </a>
<h2>עבדים לעומת בנים</h2>
<p>
<A NAME="21"> </A>
<B class="number">21</B>&nbsp;הַאִם מִכָּאן שֶׁהַתּוֹרָה נוֹגֶדֶת אֶת הַבְטָחוֹת אֱלֹהִים? חָלִילָה! שֶׁכֵּן אִלּוּ נִתְּנָה תּוֹרָה שֶׁבִּיכָלְתָּהּ לָתֵת חַיִּים, כִּי אָז בֶּאֱמֶת הָיָה אֶפְשָׁר לְהִצָּדֵק עַל-יְדֵי הַתּוֹרָה.
<A NAME="22"> </A>
<B class="number">22</B>&nbsp;אֲבָל הַמִּקְרָא הִסְגִּיר אֶת הַכֹּל בְּיַד הַחֵטְא, כְּדֵי שֶׁעַל סְמַךְ אֱמוּנַת יֵשׁוּעַ הַמָּשִׁיחַ תִּנָּתֵן הַהַבְטָחָה לַמַּאֲמִינִים.
<A NAME="23"> </A>
<B class="number">23</B>&nbsp;לִפְנֵי בּוֹא הָאֱמוּנָה נִשְׁמַרְנוּ תַּחַת יַד הַתּוֹרָה, כְּלוּאִים הָיִינוּ לִקְרַאת הָאֱמוּנָה הָעֲתִידָה לְהִגָּלוֹת.
<A NAME="24"> </A>
<B class="number">24</B>&nbsp;לְפִיכָךְ הָיְתָה הַתּוֹרָה אוֹמֶנֶת הַמַּדְרִיכָה אוֹתָנוּ אֶל הַמָּשִׁיחַ, לְמַעַן נֻצְדַּק עַל-יְדֵי אֱמוּנָה.
<A NAME="25"> </A>
<B class="number">25</B>&nbsp;אֲבָל לְאַחַר בּוֹא הָאֱמוּנָה אֵינֶנּוּ נְתוּנִים עוֹד לְמָרוּת הָאוֹמֶנֶת.(<a href="../../Tenach/Chabakuk/Chabakuk02.htm#4">חבקוק ב' ד'</a>)
<A NAME="26"> </A>
<B class="number">26</B>&nbsp;כֻּלְּכֶם בָּנִים-לֵאלֹהִים עַל-יְדֵי הָאֱמוּנָה בַּמָּשִׁיחַ יֵשׁוּעַ;
<A NAME="27"> </A>
<B class="number">27</B>&nbsp;כִּי כֻּלְּכֶם אֲשֶׁר נִטְבַּלְתֶּם לַמָּשִׁיחַ לְבַשְׁתֶּם אֶת הַמָּשִׁיחַ;
<A NAME="28"> </A>
<B class="number">28</B>&nbsp;אֵין יְהוּדִי אַף לֹא גּוֹי, אֵין עֶבֶד אַף לֹא בֶּן חוֹרִין, לֹא זָכָר אַף לֹא נְקֵבָה, מִשּׁוּם שֶׁכֻּלְּכֶם אֶחָד בַּמָּשִׁיחַ יֵשׁוּעַ.
<A NAME="29"> </A>
<B class="number">29</B>&nbsp;וְאִם אַתֶּם שַׁיָּכִים לַמָּשִׁיחַ, אֲזַי זֶרַע אַבְרָהָם אַתֶּם וְיוֹרְשִׁים עַל-פִּי הַהַבְטָחָה.</p>
<a href="Galatians04.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>