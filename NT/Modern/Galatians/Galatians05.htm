<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Galatians05</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Galatians04.htm">לפרק הקודם</a>
<a name="aea"> </a>
<h1>איגרת שאול אל הגלאטים<br>
פרק ה</h1>
<a name="aeb"> </a>
<h2>חרותו של המאמין במשיח</h2>
<p>
<A NAME="1"> </A>
<B class="number">1</B>&nbsp;הַמָּשִׁיחַ שִׁחְרֵר אוֹתָנוּ אֱלֵי חֵרוּת, לָכֵן עִמְדוּ וְאַל תִּכָּנְעוּ שׁוּב לְעֹל הָעַבְדוּת.
<A NAME="2"> </A>
<B class="number">2</B>&nbsp;אֲנִי, שָׁאוּל, אוֹמֵר לָכֶם שֶׁאִם תִּמּוֹלוּ, לֹא יוֹעִיל לָכֶם הַמָּשִׁיחַ.
<A NAME="3"> </A>
<B class="number">3</B>&nbsp;אֲנִי חוֹזֵר וּמֵעִיד בְּכָל אִישׁ אֲשֶׁר יִמּוֹל, כִּי חוֹבָה עָלָיו לִשְׁמֹר אֶת כָּל הַתּוֹרָה.
<A NAME="4"> </A>
<B class="number">4</B>&nbsp;אַתֶּם הַמְבַקְשִׁים לְהִצָּדֵק בַּתּוֹרָה נֻתַּקְתֶּם מִן הַמָּשִׁיחַ, נִשְׁמַטְתֶּם מִן הַחֶסֶד.
<A NAME="5"> </A>
<B class="number">5</B>&nbsp;וַאֲנַחְנוּ, בְּרוּחַ, עַל-יְסוֹד אֱמוּנָה, מְיַחֲלִים לַתִּקְוָה, פְּרִי הַצְדָּקָתֵנוּ;
<A NAME="6"> </A>
<B class="number">6</B>&nbsp;שֶׁכֵּן בַּמָּשִׁיחַ יֵשׁוּעַ אֵין חֲשִׁיבוּת לֹא לַמִּילָה וְלֹא לָעָרְלָה, אֶלָּא לָאֱמוּנָה הַפּוֹעֶלֶת בְּדֶרֶך אַהֲבָה.
<A NAME="7"> </A>
<B class="number">7</B>&nbsp;מְרוּצַתְכֶם הָיְתָה טוֹבָה; מִי הֵנִיא אֶתְכֶם מִלְּצַיֵּת לָאֱמֶת?
<A NAME="8"> </A>
<B class="number">8</B>&nbsp;פִּתּוּי זֶה אֵינוֹ מֵאֵת הַקּוֹרֵא אֶתְכֶם.
<A NAME="9"> </A>
<B class="number">9</B>&nbsp;מְעַט שְׂאוֹר מַחֲמִיץ אֶת כָּל הַבָּצֵק.
<A NAME="10"> </A>
<B class="number">10</B>&nbsp;אֲנִי בּוֹטֵחַ בָּאֲדוֹן בְּנוֹגֵעַ אֲלֵיכֶם שֶׁלֹּא תַּעֲלֶה עַל לִבְּכֶם שׁוּם מַחֲשָׁבָה זָרָה. וּמִי שֶׁעוֹכֵר אֶתְכֶם יִשָּׂא אֶת עֲווֹנוֹ, יִהְיֶה הָאִישׁ מִי שֶׁיִּהְיֶה.
<A NAME="11"> </A>
<B class="number">11</B>&nbsp;וַאֲנִי, אַחַי, אִם אֲנִי עֲדַיִן מַטִּיף בְּעַד הַמִּילָה, מַדּוּעַ זֶה מוֹסִיפִים לִרְדֹף אוֹתִי? אִלּוּ הִטַּפְתִּי כָּךְ, הָיָה מִתְבַּטֵּל מִכְשׁוֹל הַצְּלָב.
<A NAME="12"> </A>
<B class="number">12</B>&nbsp;מִי יִתֵּן וְיִכָּרְתוּ הַמַּתְעִים אֶתְכֶם!(<a href="../../Tenach/Devarim/Devarim23.htm#2">דברים כג' ב'</a>)
<A NAME="13"> </A>
<B class="number">13</B>&nbsp;אַחַי, לְחֵרוּת נִקְרֵאתֶם, רַק שֶׁלֹּא תְּהֵא הַחֵרוּת אֶמְצָעִי בִּידֵי הַבָּשָׂר, אֶלָּא שָׁרְתוּ אִישׁ אֶת רֵעֵהוּ בְּאַהֲבָה.
<A NAME="14"> </A>
<B class="number">14</B>&nbsp;הֲרֵי כָּל הַתּוֹרָה כְּלוּלָה בְּמַאֲמָר אֶחָד -- "וְאָהַבְתָּ לְרֵעֲךָ כָּמוֹךָ."(<a href="../../Tenach/Vayikra/Vayikra19.htm#18">ויקרא יט' יח'</a>)
<A NAME="15"> </A>
<B class="number">15</B>&nbsp;אַךְ אִם אַתֶּם נוֹשְׁכִים וְטוֹרְפִים זֶה אֶת זֶה, כִּי אָז תִּשָּׁמְדוּ אִישׁ בְּיַד רֵעֵהוּ.</p>
<a name="aec"> </a>
<h2>פרי הרוח ומעללי הבשר</h2>
<p>
<A NAME="16"> </A>
<B class="number">16</B>&nbsp;אוֹמֵר אֲנִי לָכֶם; הִתְהַלְּכוּ בְּדֶרֶך הָרוּחַ וְלֹא תְּמַלְּאוּ אֶת תַּאֲווֹת הַבָּשָׂר;
<A NAME="17"> </A>
<B class="number">17</B>&nbsp;כִּי הַבָּשָׂר מִתְאַוֶּה לְמַה שֶּׁבְּנִגּוּד לָרוּחַ, וְהָרוּחַ מִתְנַגֶּדֶת לַבָּשָׂר; שְׁנֵיהֶם מִתְנַגְּדִים זֶה לָזֶה וְלָכֵן אֵינְכֶם יְכוֹלִים לַעֲשׂוֹת אֶת מַה שֶּׁבִּרְצוֹנְכֶם.
<A NAME="18"> </A>
<B class="number">18</B>&nbsp;אֲבָל אִם הָרוּחַ מַנְהִיגָה אֶתְכֶם, אֲזַי אֵינְכֶם כְּפוּפִים לַתּוֹרָה.
<A NAME="19"> </A>
<B class="number">19</B>&nbsp;מַעֲשֵׂי הַבָּשָׂר גְּלוּיִים וְאֵלֶּה הֵם: נִאוּף וּזְנוּת, טֻמְאָה, זִמָּה,
<A NAME="20"> </A>
<B class="number">20</B>&nbsp;עֲבוֹדַת אֱלִילִים, כִּשּׁוּף, שִׂנְאָה, מָדוֹן, צָרוּת עַיִן, כַּעַס, מְרִיבָה, מַחֲלוֹקוֹת, כִּתּוֹת,
<A NAME="21"> </A>
<B class="number">21</B>&nbsp;קִנְאָה, שִׁכְרוּת, הוֹלְלוּת וְכַדּוֹמֶה. אוֹמֵר אֲנִי לָכֶם מֵרֹאשׁ מַה שֶּׁכְּבָר אָמַרְתִּי: עוֹשֵׂי מַעֲשִׂים כָּאֵלֶּה לֹא יִירְשׁוּ אֶת מַלְכוּת הָאֱלֹהִים.
<A NAME="22"> </A>
<B class="number">22</B>&nbsp;לְעֻמַּת זֹאת, פְּרִי הָרוּחַ הוּא אַהֲבָה, שִׂמְחָה, שָׁלוֹם, אֹרֶךְ רוּחַ, נְדִיבוּת, טוּב לֵב, נֶאֱמָנוּת,
<A NAME="23"> </A>
<B class="number">23</B>&nbsp;עֲנָוָה, רִסּוּן עַצְמִי -- עַל מִדּוֹת כָּאֵלֶּה אֵין תּוֹרָה חָלָה.
<A NAME="24"> </A>
<B class="number">24</B>&nbsp;הָאֲנָשִׁים הַשַּׁיָּכִים לַמָּשִׁיחַ צָלְבוּ אֶת בְּשָׂרָם עִם תְּשׁוּקוֹתָיו וְתַאֲווֹתָיו.
<A NAME="25"> </A>
<B class="number">25</B>&nbsp;אִם חַיֵּינוּ מִן הָרוּחַ, הָבָה גַּם נִתְהַלֵּךְ עַל-פִּי הָרוּחַ.
<A NAME="26"> </A>
<B class="number">26</B>&nbsp;אַל נָא נִהְיֶה שׁוֹאֲפֵי כְּבוֹד שָׁוְא, הַמִּתְגָּרִים וּמְקַנְּאִים אִישׁ בְּרֵעֵהוּ.</p>
<a href="Galatians06.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>