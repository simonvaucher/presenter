<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>John12</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="John11.htm">לפרק הקודם</a>
<a name="ala"> </a>
<h1>הבשורה על-פי יוחנן<br>
פרק יב</h1>
<a name="alb"> </a>
<h2>המשיחה בבית עניה</h2>
<h3>(<a href="../Matthew/Matthew26.htm#azc">מתי כו' 13-6</a>;&nbsp;<a href="../Mark/Mark14.htm#anc">מרקוס יד' 9-3</a>)</h3>
<p>
<A NAME="1"> </A>
<B class="number">1</B>&nbsp;שִׁשָּׁה יָמִים לִפְנֵי הַפֶּסַח בָּא יֵשׁוּעַ לְבֵית עַנְיָה, מְקוֹם מְגוּרָיו שֶׁל אֶלְעָזָר אֲשֶׁר יֵשׁוּעַ הֱקִימוֹ מִן הַמֵּתִים.
<A NAME="2"> </A>
<B class="number">2</B>&nbsp;עָרְכוּ לוֹ שָׁם סְעוּדָה וּמָרְתָא שֵׁרְתָה אוֹתָם, וְאִלּוּ אֶלְעָזָר הָיָה אֶחָד מִן הַמְסֻבִּים אִתּוֹ.
<A NAME="3"> </A>
<B class="number">3</B>&nbsp;אָז לָקְחָה מִרְיָם בֹּשֶׂם נֵרְדְּ זַךְ וְיָקָר, <span class="x" onmousemove="Show('perush','ליטרה: יוונית -- שלוש מאות גרם' ,event);" onmouseout="Hide();">לִיטְרָה</span> אַחַת מִשְׁקָלוֹ, מָשְׁחָה אֶת רַגְלֵי יֵשׁוּעַ וְנִגְּבָה אוֹתָן בְּשַׂעֲרוֹתֶיהָ, וְהַבַּיִת נִתְמַלֵּא רֵיחַ הַבֹּשֶׂם.
<A NAME="4"> </A>
<B class="number">4</B>&nbsp;אָמַר יְהוּדָה אִישׁ קְרִיּוֹת, אֶחָד מִתַּלְמִידָיו שֶׁהָיָה עָתִיד לְהַסְגִּיר אוֹתוֹ:
<A NAME="5"> </A>
<B class="number">5</B>&nbsp;"מַדּוּעַ לֹא נִמְכַּר הַבֹּשֶׂם בִּשְׁלֹשׁ מֵאוֹת דִּינָר וְנִתַּן לָעֲנִיִּים?"
<A NAME="6"> </A>
<B class="number">6</B>&nbsp;אַךְ הוּא אָמַר זֹאת לֹא מִדַּאֲגָתוֹ לָעֲנִיִּים, אֶלָּא מִפְּנֵי שֶׁהָיָה גַּנָּב; הַקֻּפָּה הָיְתָה בְּיָדָיו וְהוּא הָיָה נוֹטֵל מִמַּה שֶּׁשָּׂמוּ בָּהּ.
<A NAME="7"> </A>
<B class="number">7</B>&nbsp;אָמַר יֵשׁוּעַ: "הַנַּח לָהּ; הִיא שָׁמְרָה זֹאת לְיוֹם קְבוּרָתִי.
<A NAME="8"> </A>
<B class="number">8</B>&nbsp;הֲרֵי הָעֲנִיִּים אִתְּכֶם תָּמִיד, אֲבָל אֲנִי לֹא תָּמִיד אֲנִי אִתְּכֶם."(<a href="../../Tenach/Devarim/Devarim15.htm#11">דברים טו' יא'</a>)
<A NAME="9"> </A>
<B class="number">9</B>&nbsp;רַבִּים שָׁמְעוּ שֶׁהוּא שָׁם וּבָאוּ לֹא רַק בִּגְלַל יֵשׁוּעַ, אֶלָּא גַּם כְּדֵי לִרְאוֹת אֶת אֶלְעָזָר אֲשֶׁר יֵשׁוּעַ הֱקִימוֹ מִן הַמֵּתִים.
<A NAME="10"> </A>
<B class="number">10</B>&nbsp;נוֹעֲצוּ רָאשֵׁי הַכֹּהֲנִים לַהֲרֹג גַּם אֶת אֶלְעָזָר,
<A NAME="11"> </A>
<B class="number">11</B>&nbsp;כִּי בִּגְלָלוֹ הָלְכוּ רַבִּים וְהֶאֱמִינוּ בְּיֵשׁוּעַ.</p>
<a name="alc"> </a>
<h2>ישוע נכנס לירושלים</h2>
<h3>(<a href="../Matthew/Matthew21.htm#aub">מתי כא' 11-1</a>;&nbsp;<a href="../Mark/Mark11.htm#akb">מרקוס יא' 11-1</a>;&nbsp;<a href="../Luke/Luke19.htm#asd">לוקס יט' 40-28</a>)</h3>
<p>
<A NAME="12"> </A>
<B class="number">12</B>&nbsp;לְמָחֳרָת שָׁמְעוּ הֲמוֹנֵי הָעָם שֶׁבָּאוּ לֶחָג כִּי יֵשׁוּעַ עוֹמֵד לָבוֹא לִירוּשָׁלַיִם.
<A NAME="13"> </A>
<B class="number">13</B>&nbsp;לָקְחוּ כַּפּוֹת תְּמָרִים וְיָצְאוּ לִקְרָאתוֹ כְּשֶׁהֵם קוֹרְאִים: "הוֹשַׁע נָא! בָּרוּךְ הַבָּא בְּשֵׁם יהוה! מֶלֶךְ יִשְׂרָאֵל!"(<a href="../../Tenach/Tehillim/Tehillimb8.htm#25">תהילים קיח' כה'-כו'</a>)
<A NAME="14"> </A>
<B class="number">14</B>&nbsp;יֵשׁוּעַ מָצָא קֹדֶם לָכֵן עַיִר וְיָשַׁב עָלָיו, לְפִי הַכָּתוּב:
<A NAME="15"> </A>
<B class="number">15</B>&nbsp;"אַל תִּירְאִי בַּת-צִיּוֹן, הִנֵּה מַלְכֵּךְ יָבוֹא לָךְ רֹכֵב עַל-עַיִר בֶּן-אֲתוֹנוֹת."(<a href="../../Tenach/Zecharyah/Zecharyah09.htm#9">זכריה ט' ט'</a>)
<A NAME="16"> </A>
<B class="number">16</B>&nbsp;בַּתְּחִלָּה לֹא הֵבִינוּ תַּלְמִידָיו אֶת הַדְּבָרִים הָאֵלֶּה, אֲבָל כְּשֶׁנִּתְפָּאֵר יֵשׁוּעַ בַּכָּבוֹד זָכְרוּ שֶׁכָּךְ הָיָה כָּתוּב עָלָיו וְשֶׁכָּךְ עָשׂוּ לוֹ.
<A NAME="17"> </A>
<B class="number">17</B>&nbsp;הָאֲנָשִׁים הָרַבִּים, שְׁהָיוּ אִתּוֹ כַּאֲשֶׁר קָרָא לְאֶלְעָזָר מִן הַקֶּבֶר וֶהֱקִימוֹ מִן הַמֵּתִים, הֵעִידוּ עַל זֹאת.
<A NAME="18"> </A>
<B class="number">18</B>&nbsp;לָכֵן גַּם יָצָא הֲמוֹן הָעָם לִקְרָאתוֹ, כִּי שָׁמְעוּ שֶׁהוּא עָשָׂה אֶת הַנֵּס הַזֶּה.
<A NAME="19"> </A>
<B class="number">19</B>&nbsp;הֵגִיבוּ הַפְּרוּשִׁים וְאָמְרוּ זֶה אֶל זֶה: "אַתֶּם רוֹאִים, אֵין מַה לַּעֲשׂוֹת. הִנֵּה הָעוֹלָם נוֹהֶה אַחֲרָיו."</p>
<a name="ald"> </a>
<h2>סבל ותפארת כבוד</h2>
<p>
<A NAME="20"> </A>
<B class="number">20</B>&nbsp;בֵּין הָעוֹלִים לְהִשְׁתַּחֲווֹת בֶּחָג הָיוּ אֲנָשִׁים יְוָנִים.
<A NAME="21"> </A>
<B class="number">21</B>&nbsp;הַלָּלוּ נִגְּשׁוּ אֶל פִילִיפּוֹס אִישׁ בֵּית צַיְדָא שֶׁבַּגָּלִיל וּבַקָּשָׁה בְּפִיהֶם: "אָדוֹן, רוֹצִים אָנוּ לִרְאוֹת אֶת יֵשׁוּעַ."
<A NAME="22"> </A>
<B class="number">22</B>&nbsp;הָלַךְ פִילִיפּוֹס וְאָמַר לְאַנְדְּרֵי, וְאַנְדְּרֵי וּפִילִיפּוֹס הָלְכוּ וְאָמְרוּ לְיֵשׁוּעַ.
<A NAME="23"> </A>
<B class="number">23</B>&nbsp;הֵשִׁיב לָהֶם יֵשׁוּעַ וְאָמַר: "הִגִּיעָה הַשָּׁעָה שֶׁיְּפֹאַר בֶּן-הָאָדָם בַּכָּבוֹד.
<A NAME="24"> </A>
<B class="number">24</B>&nbsp;אָמֵן אָמֵן אֲנִי אוֹמֵר לָכֶם, אִם לֹא יָמוּת גַּרְגִּיר הַחִטָּה הַנּוֹפֵל לְתוֹךְ הָאֲדָמָה, הוּא יִשָּׁאֵר לְבַדּוֹ. אֲבָל אִם יָמוּת, יַעֲשֶׂה פְּרִי הַרְבֵּה.(<a href="../../Tenach/Yishayah/Yishayah53.htm#10">ישעיהו נג' י'-יא'</a>)
<A NAME="25"> </A>
<B class="number">25</B>&nbsp;הָאוֹהֵב אֶת נַפְשׁוֹ מְאַבֵּד אוֹתָהּ, וְהַשּׂוֹנֵא אֶת נַפְשׁוֹ בָּעוֹלָם הַזֶּה יִשְׁמְרֶנָּה לְחַיֵּי עוֹלָם.
<A NAME="26"> </A>
<B class="number">26</B>&nbsp;אִם מִישֶׁהוּ מְשָׁרֵת אוֹתִי, שֶׁיֵּלֵךְ אַחֲרַי; הֵיכָן שֶׁאֶהְיֶה אֲנִי, שָׁם יִהְיֶה גַּם מְשָׁרְתִי. אִישׁ אִם יְשָׁרֵת אוֹתִי, הָאָב יְכַבֵּד אוֹתוֹ.
<A NAME="27"> </A>
<B class="number">27</B>&nbsp;וְעַתָּה נִבְהֲלָה נַפְשִׁי, וַאֲנִי מָה אֹמַר: 'אָבִי, הַצִּילֵנִי מִן הַשָּׁעָה הַזֹּאת'? אַדְּרַבָּא, הֲרֵי לְשֵׁם כָּךְ בָּאתִי לַשָּׁעָה הַזֹּאת.(<a href="../../Tenach/Tehillim/Tehillim06.htm#4">תהילים ו' ד'-ה'</a>)
<A NAME="28"> </A>
<B class="number">28</B>&nbsp;אָבִי, פָּאֵר אֶת שִׁמְךָ!" אָז יָצָא קוֹל מִן הַשָּׁמַיִם וְאָמַר: "כְּבָר פֵּאַרְתִּי וְשׁוּב אֲפָאֵר."
<A NAME="29"> </A>
<B class="number">29</B>&nbsp;אֲנָשִׁים מִן הֶהָמוֹן, שֶׁעָמְדוּ שָׁם וְשָׁמְעוּ, אָמְרוּ: "רַעַם הָיָה." אֲחֵרִים אָמְרוּ: "מַלְאָךְ דִּבֵּר אֵלָיו."
<A NAME="30"> </A>
<B class="number">30</B>&nbsp;הֵשִׁיב יֵשׁוּעַ וְאָמַר: "לֹא לְמַעֲנִי הָיָה הַקּוֹל הַזֶּה, אֶלָּא לְמַעַנְכֶם.
<A NAME="31"> </A>
<B class="number">31</B>&nbsp;כָּעֵת הַמִּשְׁפָּט שֶׁל הָעוֹלָם הַזֶּה; כָּעֵת יֻשְׁלַךְ הַחוּצָה שַׂר הָעוֹלָם הַזֶּה.
<A NAME="32"> </A>
<B class="number">32</B>&nbsp;וַאֲנִי בְּהִנָּשְׂאִי מִן הָאָרֶץ אֶמְשֹׁךְ אֶת הַכֹּל אֵלַי."(<a href="../../Tenach/Bemidbar/Bemidbar21.htm#9">במדבר כא' ט'</a>)
<A NAME="33"> </A>
<B class="number">33</B>&nbsp;זֹאת אָמַר בְּרָמְזוֹ עַל אֹפֶן הַמָּוֶת שֶׁהָיָה עָתִיד לָמוּת.
<A NAME="34"> </A>
<B class="number">34</B>&nbsp;הֵשִׁיבוּ לוֹ הָאֲנָשִׁים: "אֲנַחְנוּ קִבַּלְנוּ מִן הַתּוֹרָה כִּי הַמָּשִׁיחַ יִשָּׁאֵר לְעוֹלָם, וְאֵיךְ זֶה אַתָּה אוֹמֵר שֶׁבֶּן-הָאָדָם צָרִיךְ לְהִנָּשֵׂא מִן הָאָרֶץ? מִי בֶּן-הָאָדָם הַזֶּה?"(<a href="../../Tenach/Yishayah/Yishayah09.htm#6">ישעיהו ט' ו'</a>)
<A NAME="35"> </A>
<B class="number">35</B>&nbsp;אָמַר לָהֶם יֵשׁוּעַ: "רַק עוֹד מְעַט-קָט הָאוֹר בְּקִרְבְּכֶם. הֱיוּ מִתְהַלְּכִים בְּעוֹד הָאוֹר מֵאִיר לָכֶם, פֶּן יַשִּׂיגְכֶם הַחֹשֶׁךְ. הַמִּתְהַלֵּךְ בַּחֹשֶׁךְ אֵינוֹ יוֹדֵע אָנָה הוּא בָּא.
<A NAME="36"> </A>
<B class="number">36</B>&nbsp;בְּעוֹד הָאוֹר נִשְׁאָר עִמָּכֶם הַאֲמִינוּ בָּאוֹר, לְמַעַן תִּהְיוּ לִבְנֵי הָאוֹר."</p>
<a name="ale"> </a>
<h2>אי-אמונה ושכר האמונה</h2>
<p>לְאַחַר שֶׁדִּבֵּר יֵשׁוּעַ אֶת הַדְּבָרִים הָאֵלֶּה הָלַךְ וְהִסְתַּתֵּר מֵהֶם.
<A NAME="37"> </A>
<B class="number">37</B>&nbsp;אַף כִּי עָשָׂה אוֹתוֹת רַבִּים לְנֶגֶד עֵינֵיהֶם, לֹא הֶאֱמִינוּ בּוֹ.
<A NAME="38"> </A>
<B class="number">38</B>&nbsp;וְזֹאת לְקַיֵּם אֶת דְּבַר יְשַׁעְיָהוּ הַנָּבִיא: "יהוה, מִי הֶאֱמִין לִשְׁמֻעָתֵנוּ וּזְרוֹעַ יהוה עַל-מִי נִגְלָתָה?"(<a href="../../Tenach/Yishayah/Yishayah53.htm#1">ישעיהו נג' א'</a>)
<A NAME="39"> </A>
<B class="number">39</B>&nbsp;לָכֵן לֹא יָכִלוּ לְהַאֲמִין, כִּי עוֹד אָמַר יְשַׁעְיָהוּ:
<A NAME="40"> </A>
<B class="number">40</B>&nbsp;"הֵשַׁע עֵינֵיהֶם וְהִשְׁמִין לְבָבָם,(<a href="../../Tenach/Tehillim/Tehillim81.htm#13">תהילים פא' יג'</a>) פֶּן יִרְאוּ בְּעֵינֵיהֶם וּלְבָבָם יָבִין וְשָׁבוּ וְרָפָא לָהֶם."(<a href="../../Tenach/Yishayah/Yishayah06.htm#9">ישעיהו ו' ט'-י'</a>)
<A NAME="41"> </A>
<B class="number">41</B>&nbsp;אֶת הַדְּבָרִים הָאֵלֶּה אָמַר יְשַׁעְיָהוּ בִּרְאוֹתוֹ אֶת כְּבוֹדוֹ, וְעָלָיו דִּבֵּר.
<A NAME="42"> </A>
<B class="number">42</B>&nbsp;אַף-עַל-פִּי-כֵן הֶאֱמִינוּ בּוֹ גַּם רַבִּים מֵהַמַּנְהִיגִים, אַךְ לֹא הוֹדוּ בָּזֶה בִּגְלַל הַפְּרוּשִׁים, כְּדֵי שֶׁלֹּא יְנֻדּוּ מִן הַקָּהָל,
<A NAME="43"> </A>
<B class="number">43</B>&nbsp;שֶׁכֵּן אָהֲבוּ כְּבוֹד בְּנֵי אָדָם יוֹתֵר מִכְּבוֹד אֱלֹהִים.
<A NAME="44"> </A>
<B class="number">44</B>&nbsp;קָרָא יֵשׁוּעַ וְאָמַר: "הַמַּאֲמִין בִּי, לֹא בִּי הוּא מַאֲמִין אֶלָּא בְּשׁוֹלְחִי.
<A NAME="45"> </A>
<B class="number">45</B>&nbsp;הָרוֹאֶה אוֹתִי רוֹאֶה אֶת שׁוֹלְחִי.
<A NAME="46"> </A>
<B class="number">46</B>&nbsp;אֲנִי אוֹר. אֶל הָעוֹלָם בָּאתִי כְּדֵי שֶׁכָּל הַמַּאֲמִין בִּי לֹא יִשְׁכֹּן בַּחֹשֶׁךְ.(<a href="../../Tenach/Yishayah/Yishayah42.htm#6">ישעיהו מב' ו'</a>;&nbsp;<a href="../../Tenach/Yishayah/Yishayah49.htm#6">מט' ו'</a>;&nbsp;<a href="../../Tenach/Yishayah/Yishayah60.htm#1">ס' א'</a>)
<A NAME="47"> </A>
<B class="number">47</B>&nbsp;אִישׁ הַשּׁוֹמֵעַ אֶת דְּבָרַי וְאֵינוֹ שׁוֹמֵר אוֹתָם, אֵינֶנִּי שׁוֹפֵט אוֹתוֹ; כִּי לֹא בָּאתִי לִשְׁפֹּט אֶת הָעוֹלָם, אֶלָּא לְהוֹשִׁיעַ אֶת הָעוֹלָם.
<A NAME="48"> </A>
<B class="number">48</B>&nbsp;מִי שֶׁדּוֹחֶה אוֹתִי וְאֵינוֹ מְקַבֵּל אֶת דְּבָרַי, יֵשׁ הַשּׁוֹפֵט אוֹתוֹ. הַדָּבָר אֲשֶׁר דִּבַּרְתִּי הוּא יִשְׁפֹּט אוֹתוֹ בַּיּוֹם הָאַחֲרוֹן,
<A NAME="49"> </A>
<B class="number">49</B>&nbsp;כִּי לֹא מֵעַצְמִי דִּבַּרְתִּי, אֶלָּא הָאָב אֲשֶׁר שְׁלָחַנִי הוּא צִוַּנִי מַה שֶּׁאֹמַר וּמַה שֶּׁאֲדַבֵּר.
<A NAME="50"> </A>
<B class="number">50</B>&nbsp;וַאֲנִי יוֹדֵעַ שֶׁמִּצְוָתוֹ חַיֵּי עוֹלָם. לָכֵן אֶת אֲשֶׁר אֲנִי מְדַבֵּר, כְּפִי שֶׁאָמַר לִי הָאָב כָּךְ אֲנִי מְדַבֵּר."</p>
<a href="John13.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>