<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>John04</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="John03.htm">לפרק הקודם</a>
<a name="ada"> </a>
<h1>הבשורה על-פי יוחנן<br>
פרק ד</h1>
<a name="adb"> </a>
<h2>ישוע והאישה השומרונית</h2>
<p>
<A NAME="1"> </A>
<B class="number">1</B>&nbsp;כְּשֶׁנּוֹדַע לָאָדוֹן כִּי שָׁמְעוּ הַפְּרוּשִׁים שֶׁיֵּשׁוּעַ מַרְבֶּה יוֹתֵר מִיּוֹחָנָן לַעֲשׂוֹת תַּלְמִידִים וּלְהַטְבִּילָם
<A NAME="2"> </A>
<B class="number">2</B>&nbsp;-- אִם כִּי יֵשׁוּעַ עַצְמוֹ לֹא הִטְבִּיל, אֶלָּא תַּלְמִידָיו --
<A NAME="3"> </A>
<B class="number">3</B>&nbsp;עָזַב אֶת יְהוּדָה וְיָצָא לָשׁוּב לַגָּלִיל.
<A NAME="4"> </A>
<B class="number">4</B>&nbsp;כֵּיוָן שֶׁהָיָה צָרִיךְ לַעֲבֹר דֶּרֶךְ שׁוֹמְרוֹן,
<A NAME="5"> </A>
<B class="number">5</B>&nbsp;הוּא בָּא לְעִיר בְּשׁוֹמְרוֹן, שְׁכֶם שְׁמָהּ, עַל-יַד חֶלְקַת הַשָּׂדֶה שֶׁנָּתַן יַעֲקֹב לְיוֹסֵף בְּנוֹ,(<a href="../../Tenach/Yehoshua/Yehoshua24.htm#32">יהושוע כד' לב'</a>)
<A NAME="6"> </A>
<B class="number">6</B>&nbsp;וְשָׁם הָיְתָה בְּאֵר יַעֲקֹב. יֵשׁוּעַ, שֶׁהָיָה עָיֵף מִמַּסָּעוֹ, יָשַׁב לוֹ לְיַד הַבְּאֵר. הַשָּׁעָה הָיְתָה הַשָּׁעָה הַשִּׁשִּׁית בְּעֶרֶךְ.
<A NAME="7"> </A>
<B class="number">7</B>&nbsp;וְהִנֵּה בָּאָה אִשָּׁה מִשּׁוֹמְרוֹן לִשְׁאֹב מַיִם. אָמַר לָהּ יֵשׁוּעַ: "תְּנִי לִי לִשְׁתּוֹת",
<A NAME="8"> </A>
<B class="number">8</B>&nbsp;שֶׁכֵּן תַּלְמִידָיו הָלְכוּ הָעִירָה לִקְנוֹת אֹכֶל.
<A NAME="9"> </A>
<B class="number">9</B>&nbsp;אָמְרָה לוֹ הָאִשָּׁה הַשּׁוֹמְרוֹנִית: "אֵיךְ אַתָּה, שֶׁיְּהוּדִי אַתָּה, מְבַקֵּשׁ מִמֶּנִּי לִשְׁתּוֹת וַאֲנִי אִשָּׁה שׁוֹמְרוֹנִית?" -- כִּי הַיְּהוּדִים אֵינָם מִתְעָרְבִים עִם שׁוֹמְרוֹנִים.
<A NAME="10"> </A>
<B class="number">10</B>&nbsp;הֵשִׁיב יֵשׁוּעַ וְאָמַר לָהּ: "לוּ יָדַעַתְּ אֶת מַתְּנַת הָאֱלֹהִים וּמִי הוּא הָאוֹמֵר לָךְ 'תְּנִי לִי לִשְׁתּוֹת', הָיִית אַתְּ מְבַקֶּשֶׁת מִמֶּנּוּ וְהוּא הָיָה נוֹתֵן לָךְ מַיִם חַיִּים."
<A NAME="11"> </A>
<B class="number">11</B>&nbsp;אָמְרָה לוֹ הָאִשָּׁה: "אֲדוֹנִי, אֲפִלּוּ דְּלִי אֵין לְךָ וְהַבְּאֵר עֲמֻקָּה, אִם כֵּן מֵאַיִן לְךָ מַיִם חַיִּים?(<a href="../../Tenach/Tehillim/Tehillim36.htm#10">תהילים לו' י'</a>)
<A NAME="12"> </A>
<B class="number">12</B>&nbsp;הַאִם גָּדוֹל אַתָּה מִיַּעֲקֹב אָבִינוּ שֶׁנָּתַן לָנוּ אֶת הַבְּאֵר וְשָׁתָה מִמֶּנָּה הוּא וּבָנָיו וּמִקְנֵהוּ?"
<A NAME="13"> </A>
<B class="number">13</B>&nbsp;עָנָה יֵשׁוּעַ וְאָמַר לָהּ: "כָּל הַשּׁוֹתֶה מִן הַמַּיִם הָאֵלֶּה יִצְמָא שׁוּב,
<A NAME="14"> </A>
<B class="number">14</B>&nbsp;אֲבָל הַשּׁוֹתֶה מִן הַמַּיִם אֲשֶׁר אֲנִי אֶתֵּן לוֹ לֹא יִצְמָא לְעוֹלָם; הַמַּיִם שֶׁאֶתֵּן לוֹ יִהְיוּ בּוֹ לִמְקוֹר מַיִם נוֹבְעִים לְחַיֵּי עוֹלָם."
<A NAME="15"> </A>
<B class="number">15</B>&nbsp;אָמְרָה לוֹ הָאִשָּׁה: "אֲדוֹנִי, תֵּן לִי אֶת הַמַּיִם הָהֵם כְּדֵי שֶׁלֹּא אֶצְמָא וְלֹא אָבוֹא הֵנָּה לִשְׁאֹב."
<A NAME="16"> </A>
<B class="number">16</B>&nbsp;אָמַר לָהּ: "לְכִי וְקִרְאִי לְבַעֲלֵךְ וּבוֹאִי לְכָאן."
<A NAME="17"> </A>
<B class="number">17</B>&nbsp;הֵשִׁיבָה הָאִשָּׁה: "אֵין לִי בַּעַל." אָמַר לָהּ יֵשׁוּעַ: "צָדַקְתְּ בְּאָמְרֵךְ 'אֵין לִי בַּעַל',
<A NAME="18"> </A>
<B class="number">18</B>&nbsp;כִּי חֲמִשָּׁה בְּעָלִים הָיוּ לָךְ וְזֶה שֶׁיֵּשׁ לָךְ כָּעֵת אֵינֶנּוּ בַּעֲלֵךְ. בָּזֶה אֱמֶת דִּבַּרְתְּ."
<A NAME="19"> </A>
<B class="number">19</B>&nbsp;אָמְרָה לוֹ הָאִשָּׁה: "אֲדוֹנִי, אֲנִי רוֹאָה שָׁאַתָּה נָבִיא.
<A NAME="20"> </A>
<B class="number">20</B>&nbsp;אֲבוֹתֵינוּ הִשְׁתַּחֲווּ בָּהָר הַזֶּה, וְאַתֶּם אוֹמְרִים כִּי בִּירוּשָׁלַיִם הַמָּקוֹם שֶׁצָּרִיךְ לְהִשְׁתַּחֲווֹת שָׁם."(<a href="../../Tenach/Devarim/Devarim12.htm#5">דברים יב' ה'</a>)
<A NAME="21"> </A>
<B class="number">21</B>&nbsp;אָמַר לָהּ יֵשׁוּעַ: "הַאֲמִינִי לִי, אִשָּׁה, כִּי תָּבוֹא שָׁעָה שֶׁלֹּא בָּהָר הַזֶּה וְלֹא בִּירוּשָׁלַיִם תִּשְׁתַּחֲווּ לָאָב.
<A NAME="22"> </A>
<B class="number">22</B>&nbsp;אַתֶּם מִשְׁתַּחֲוִים לְמַה שֶּׁאֵינְכֶם מַכִּירִים,(<a href="../../Tenach/MelachimB/MelachimB17.htm#41">מלכים ב', יז' מא'</a>) אֲנַחְנוּ מִשְׁתַּחֲוִים לְמַה שֶּׁאָנוּ מַכִּירִים, שֶׁהֲרֵי הַיְשׁוּעָה מֵאֵת הַיְּהוּדִים הִיא.(<a href="../../Tenach/Tehillim/Tehillim76.htm#2">תהילים עו' ב'</a>)
<A NAME="23"> </A>
<B class="number">23</B>&nbsp;אוּלָם תָּבוֹא שָׁעָה, וְעַתָּה הִיא, שֶׁעוֹבְדֵי הָאֵל הָאֲמִתִּיִּים יִשְׁתַּחֲווּ לָאָב בְּרוּחַ וּבֶאֱמֶת, כִּי עוֹבְדֵי אֵל כָּאֵלֶּה מְחַפֵּשׂ לוֹ הָאָב.
<A NAME="24"> </A>
<B class="number">24</B>&nbsp;הָאֱלֹהִים הוּא רוּחַ וְהָעוֹבְדִים אוֹתוֹ צְרִיכִים לְעָבְדוֹ בְּרוּחַ וּבֶאֱמֶת."(<a href="../../Tenach/Bereshit/Bereshit41.htm#38">בראשית מא' לח'-מ'</a>)
<A NAME="25"> </A>
<B class="number">25</B>&nbsp;אָמְרָה לוֹ הָאִשָּׁה: "אֲנִי יוֹדַעַת שֶׁיָּבוֹא מָשִׁיחַ. כְּשֶׁהוּא יָבוֹא, הוּא יַגִּיד לָנוּ אֶת הַכֹּל."(<a href="../../Tenach/Yishayah/Yishayah42.htm#1">ישעיהו מב' א'</a>)
<A NAME="26"> </A>
<B class="number">26</B>&nbsp;אָמַר לָהּ יֵשׁוּעַ: "אֲנִי הַמְדַבֵּר אֵלַיִךְ, אֲנִי הוּא."
<A NAME="27"> </A>
<B class="number">27</B>&nbsp;בְּאוֹתוֹ רֶגַע בָּאוּ תַּלְמִידָיו וְתָמְהוּ עַל שֶׁהוּא מְדַבֵּר עִם אִשָּׁה, אַךְ אִישׁ לֹא אָמַר: "מָה אַתָּה מְבַקֵּשׁ?" אוֹ "לָמָּה אַתָּה מְדַבֵּר אִתָּהּ?"
<A NAME="28"> </A>
<B class="number">28</B>&nbsp;עָזְבָה הַאִשָּׁה אֶת כַּדָּהּ, הָלְכָה הָעִירָה וְאָמְרָה לָאֲנָשִׁים:
<A NAME="29"> </A>
<B class="number">29</B>&nbsp;"בּוֹאוּ וּרְאוּ אִישׁ שֶׁאָמַר לִי כָּל מַה שֶּׁעָשִׂיתִי; הַאִם לֹא זֶהוּ הַמָּשִׁיחַ?"
<A NAME="30"> </A>
<B class="number">30</B>&nbsp;הֵם יָצְאוּ מֵהָעִיר וּבָאוּ אֵלָיו.
<A NAME="31"> </A>
<B class="number">31</B>&nbsp;בֵּינְתַיִם בִּקְשׁוּ מִמֶּנּוּ תַּלְמִידָיו שֶׁיֹּאכַל. אָמְרוּ: "רַבִּי, אֱכֹל."
<A NAME="32"> </A>
<B class="number">32</B>&nbsp;אָמַר לָהֶם: "יֵשׁ לִי אֹכֶל לֶאֱכֹל שֶׁאֵינְכֶם יוֹדְעִים."
<A NAME="33"> </A>
<B class="number">33</B>&nbsp;אָמְרוּ הַתַּלְמִידִים זֶה אֶל זֶה: "הַאִם מִישֶׁהוּ הֵבִיא לוֹ לֶאֱכֹל?"
<A NAME="34"> </A>
<B class="number">34</B>&nbsp;אָמַר לָהֶם יֵשׁוּעַ: "מַאֲכָלִי הוּא לַעֲשׂוֹת אֶת רְצוֹן שׁוֹלְחִי וּלְהַשְׁלִים אֶת פָּעֳלוֹ.(<a href="../../Tenach/Tehillim/Tehillim40.htm#9">תהילים מ' ט'</a>)
<A NAME="35"> </A>
<B class="number">35</B>&nbsp;הֲלֹא אַתֶּם אוֹמְרִים שֶׁעוֹד אַרְבָּעָה חֳדָשִׁים וְהַקָּצִיר בָּא. הִנֵּה, אוֹמֵר אֲנִי לָכֶם, שְׂאוּ עֵינֵיכֶם וּרְאוּ אֶת הַשָּׂדוֹת, כִּי לְבָנִים הֵם וּבְשֵׁלִים לַקָּצִיר.
<A NAME="36"> </A>
<B class="number">36</B>&nbsp;הַקּוֹצֵר מְקַבֵּל כְּבָר שָׂכָר וְאוֹסֵף פְּרִי לְחַיֵּי עוֹלָם, כְּדֵי שֶׁיִּשְׂמְחוּ יַחְדָּיו הַזּוֹרֵעַ וְהַקּוֹצֵר.
<A NAME="37"> </A>
<B class="number">37</B>&nbsp;בָּזֶה מִתְאַמֶּתֶת הָאִמְרָה -- 'זֶה זוֹרֵעַ וְזֶה קוֹצֵר'.
<A NAME="38"> </A>
<B class="number">38</B>&nbsp;אֲנִי שָׁלַחְתִּי אֶתְכֶם לִקְצֹר אֶת אֲשֶׁר לֹא עֲמַלְתֶּם בּוֹ; אֲחֵרִים עָמְלוּ וְאַתֶּם הִגַּעְתֶּם אֶל פְּרִי עֲמָלָם."
<A NAME="39"> </A>
<B class="number">39</B>&nbsp;שׁוֹמְרוֹנִים רַבִּים מִן הָעִיר הַהִיא הֶאֱמִינוּ בּוֹ עַל-סְמַךְ הַדָּבָר שֶׁהֵעִידָה הָאִשָּׁה, "הוּא אָמַר לִי כָּל מַה שֶּׁעָשִׂיתִי."
<A NAME="40"> </A>
<B class="number">40</B>&nbsp;כְּשֶׁבָּאוּ הַשּׁוֹמְרוֹנִים בִּקְשׁוּ מִמֶּנּוּ לִשְׁהוֹת אִתָּם וְהוּא שָׁהָה שָׁם יוֹמַיִם.
<A NAME="41"> </A>
<B class="number">41</B>&nbsp;רַבִּים יוֹתֵר הֶאֱמִינוּ בִּגְלַל דְּבָרוֹ,
<A NAME="42"> </A>
<B class="number">42</B>&nbsp;וְאֶל הָאִשָּׁה אָמְרוּ: "לֹא עוֹד בִּגְלַל דְּבָרֵךְ אֲנַחְנוּ מַאֲמִינִים, כִּי בְּעַצְמֵנוּ שָׁמַעְנוּ וְיוֹדְעִים אָנוּ שֶׁזֶּהוּ בֶּאֱמֶת מוֹשִׁיעַ הָעוֹלָם."(<a href="../../Tenach/Yishayah/Yishayah49.htm#6">ישעיהו מט' ו'</a>)</p>
<a name="adc"> </a>
<h2>ריפוי בנו של איש הממשל</h2>
<h3>(<a href="../Matthew/Matthew08.htm#ahc">מתי ח' 13-5</a>;&nbsp;<a href="../Luke/Luke07.htm#agb">לוקס ז' 10-1</a>)</h3>
<p>
<A NAME="43"> </A>
<B class="number">43</B>&nbsp;לְאַחַר שְׁנֵי הַיָּמִים יָצָא מִשָּׁם אֶל הַגָּלִיל.
<A NAME="44"> </A>
<B class="number">44</B>&nbsp;אָמְנָם הוּא עַצְמוֹ הֵעִיד כִּי אֵין כָּבוֹד לְנָבִיא בְּעִירוֹ.
<A NAME="45"> </A>
<B class="number">45</B>&nbsp;בְּרַם כַּאֲשֶׁר בָּא לַגָּלִיל קִבְּלוּהוּ אַנְשֵׁי הַגָּלִיל, שֶׁכֵּן רָאוּ אֶת כָּל אֲשֶׁר עָשָׂה בִּירוּשָׁלַיִם בִּימֵי הֶחָג, כִּי גַּם הֵם עָלוּ לַחֹג אֶת הֶחָג.(<a href="../../Tenach/Devarim/Devarim16.htm#16">דברים טז' טז'</a>)
<A NAME="46"> </A>
<B class="number">46</B>&nbsp;הוּא בָּא שׁוּב אֶל קָנָה שֶׁבַּגָּלִיל, אֲשֶׁר שָׁם הָפַךְ אֶת הַמַּיִם לְיַיִן. וְאֶחָד מֵאַנְשֵׁי הַמֶּלֶךְ, שֶׁבְּנוֹ הָיָה חוֹלֶה בִּכְפַר נַחוּם,
<A NAME="47"> </A>
<B class="number">47</B>&nbsp;שָׁמַע כִּי יֵשׁוּעַ בָּא מִיהוּדָה לַגָּלִיל. הָלַךְ אֵלָיו וּבִקֵּשׁ מִמֶּנּוּ שֶׁיֵּרֵד וִיְרַפֵּא אֶת בְּנוֹ, כִּי נָטָה לָמוּת.
<A NAME="48"> </A>
<B class="number">48</B>&nbsp;אָמַר לוֹ יֵשׁוּעַ: "אִם אֵינְכֶם רוֹאִים אוֹתוֹת וּמוֹפְתִים, בְּשׁוּם פָּנִים לֹא תַּאֲמִינוּ."
<A NAME="49"> </A>
<B class="number">49</B>&nbsp;אָמַר אֵלָיו הָאִישׁ: "אֲדוֹנִי, רֵד נָא בְּטֶרֶם יָמוּת בְּנִי."
<A NAME="50"> </A>
<B class="number">50</B>&nbsp;הֵשִׁיב לוֹ יֵשׁוּעַ: "לֵךְ, בִּנְךָ חַי." הֶאֱמִין הָאִישׁ לַדָּבָר שֶׁאָמַר לוֹ יֵשׁוּעַ וְהָלַךְ.
<A NAME="51"> </A>
<B class="number">51</B>&nbsp;כַּאֲשֶׁר יָרַד בָּאוּ עֲבָדָיו לִקְרָאתוֹ וְאָמְרוּ לוֹ שֶׁבְּנוֹ חַי.
<A NAME="52"> </A>
<B class="number">52</B>&nbsp;שָׁאַל אוֹתָם בְּאֵיזוֹ שָׁעָה הוּטַב לוֹ, וְאָמְרוּ לוֹ: "אֶתְמוֹל בְּשָׁעָה אַחַת אַחֲרֵי הַצָּהֳרַיִם הִרְפָּה מִמֶּנּוּ הַחֹם."
<A NAME="53"> </A>
<B class="number">53</B>&nbsp;אָז נוֹכַח הָאָב כִּי זֶה הָיָה בְּאוֹתָהּ שָׁעָה שֶׁאָמַר לוֹ יֵשׁוּעַ 'בִּנְךָ חַי', וְהֶאֱמִין הוּא וְכָל בֵּיתוֹ.(<a href="../../Tenach/Tehillim/Tehillima7.htm#20">תהילים קז' כ'</a>)
<A NAME="54"> </A>
<B class="number">54</B>&nbsp;זֹאת הַפַּעַם הַשְּׁנִיָּה שֶׁיֵּשׁוּעַ עָשָׂה אוֹת עִם בּוֹאוֹ מִיהוּדָה לַגָּלִיל.</p>
<a href="John05.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>