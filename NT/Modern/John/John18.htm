<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>John18</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="John17.htm">לפרק הקודם</a>
<a name="ara"> </a>
<h1>הבשורה על-פי יוחנן<br>
פרק יח</h1>
<a name="arb"> </a>
<h2>ישוע נעצר</h2>
<h3>(<a href="../Matthew/Matthew26.htm#azg">מתי כו' 56-47</a>;&nbsp;<a href="../Mark/Mark14.htm#ang">מרקוס יד' 50-43</a>;&nbsp;<a href="../Luke/Luke22.htm#avf">לוקס כב' 53-47</a>)</h3>
<p>
<A NAME="1"> </A>
<B class="number">1</B>&nbsp;אַחֲרֵי שֶׁאָמַר אֶת הַדְּבָרִים הָאֵלֶּה יָצָא יֵשׁוּעַ עִם תַּלְמִידָיו אֶל מֵעֵבֶר לְנַחַל קִדְרוֹן (<a href="../../Tenach/ShemuelB/ShemuelB15.htm#23">שמואל ב', טו' כג'</a>) וְנִכְנַס עִם תַּלְמִידָיו אֶל גַּן אֲשֶׁר הָיָה שָׁם.
<A NAME="2"> </A>
<B class="number">2</B>&nbsp;גַּם יְהוּדָה הַמַּסְגִּיר אוֹתוֹ הִכִּיר אֶת הַמָּקוֹם, שֶׁכֵּן פְּעָמִים רַבּוֹת נוֹעַד שָׁם יֵשׁוּעַ עִם תַּלְמִידָיו.
<a name="arba"> </a>
<A NAME="3"> </A>
<B class="number">3</B>&nbsp;לָקַח יְהוּדָה קְבוּצַת חַיָּלִים וְגַם מְשָׁרְתִים מֵאֵת רָאשֵׁי הַכֹּהֲנִים וְהַפְּרוּשִׁים, וּבָא לְשָׁם בְּלַפִּידִים וּבִמְנוֹרוֹת וּבִכְלֵי נֶשֶׁק.
<A NAME="4"> </A>
<B class="number">4</B>&nbsp;יֵשׁוּעַ, שֶׁיָּדַע כָּל מַה שֶּׁיָּבוֹא עָלָיו, יָצָא וְאָמַר לָהֶם: "אֶת מִי אַתֶּם מְחַפְּשִׂים?"(<a href="../../Tenach/Tehillim/Tehillim94.htm#11">תהילים צד' יא'</a>;&nbsp;<a href="../../Tenach/Tehillim/Tehillimd9.htm#1">תהילים קלט' א'-ב'</a>)
<A NAME="5"> </A>
<B class="number">5</B>&nbsp;הֶשִׁיבוּ לוֹ: "אֶת יֵשׁוּעַ מִנָּצְרַת." אָמַר לָהֶם: "אֲנִי הוּא". גַּם יְהוּדָה הַמַּסְגִּיר אוֹתוֹ הָיָה שָׁם.
<A NAME="6"> </A>
<B class="number">6</B>&nbsp;כַּאֲשֶׁר אָמַר לָהֶם יֵשׁוּעַ "אֲנִי הוּא", נָסוֹגוּ לְאָחוֹר וְנָפְלוּ אַרְצָה.(<a href="../../Tenach/Tehillim/Tehillim27.htm#2">תהילים כז' ב'</a>)
<A NAME="7"> </A>
<B class="number">7</B>&nbsp;שׁוּב שָׁאַל אוֹתָם: "אֶת מִי אַתֶּם מְחַפְּשִׂים?" הֵשִׁיבוּ: "אֶת יֵשׁוּעַ מִנָּצְרַת".
<A NAME="8"> </A>
<B class="number">8</B>&nbsp;עָנָה יֵשׁוּעַ: "אָמַרְתִּי לָכֶם שֶׁאֲנִי הוּא. לָכֵן אִם אוֹתִי אַתֶּם מְחַפְּשִׂים, הַנִּיחוּ לְאֵלֶּה לָלֶכֶת" --
<A NAME="9"> </A>
<B class="number">9</B>&nbsp;לְקַיֵּם אֶת הַדָּבָר שֶׁאָמַר, "מֵאֵלֶּה אֲשֶׁר נָתַתָּ לִי לֹא אָבַד לִי אִישׁ".
<A NAME="10"> </A>
<B class="number">10</B>&nbsp;אָז שָׁלַף שִׁמְעוֹן כֵּיפָא חֶרֶב שֶׁהָיְתָה אֶצְלוֹ, הִכָּה בְּעַבְדּוֹ שֶׁל הַכֹּהֵן הַגָּדוֹל וְקִצֵּץ אֶת אָזְנוֹ הַיְמָנִית. שֵׁם הָעֶבֶד הָיָה מֶלֶךְ.
<A NAME="11"> </A>
<B class="number">11</B>&nbsp;אָמַר יֵשׁוּעַ אֶל כֵּיפָא: "הָשֵׁב אֶת הַחֶרֶב אֶל נְדָנָהּ. הַאִם לֹא אֶשְׁתֶּה אֶת הַכּוֹס שֶׁנָּתַן לִי הָאָב?"</p>
<a name="arc"> </a>
<h2>החקירה לפני הכהן הגדול והתכחשות כיפא</h2>
<h3>(<a href="../Matthew/Matthew26.htm#azh">מתי כו' 75-57</a>;&nbsp;<a href="../Mark/Mark14.htm#anh">מרקוס יד' 72-53</a>;&nbsp;<a href="../Luke/Luke22.htm#avfa">לוקס כב' 71-54</a>)</h3>
<p>
<A NAME="12"> </A>
<B class="number">12</B>&nbsp;הַחַיָּלִים וּמְפַקְּדָם עִם הַמְשָׁרְתִים מִטַּעַם רָאשֵׁי הַיְּהוּדִים אָחֲזוּ בְּיֵשׁוּעַ וְקָשְׁרוּ אוֹתוֹ.
<A NAME="13"> </A>
<B class="number">13</B>&nbsp;הֵם הוֹלִיכוּהוּ תְּחִלָּה אֶל חָנָן, שֶׁהָיָה חוֹתְנוֹ שֶׁל קַיָּפָא הַכֹּהֵן הַגָּדוֹל בְּאוֹתָהּ שָׁנָה.
<A NAME="14"> </A>
<B class="number">14</B>&nbsp;קַיָּפָא הוּא שֶׁיָּעַץ לְרָאשֵׁי הַכֹּהֲנִים וְלַפְּרוּשִׁים כִּי מוּטָב שֶׁיָּמוּת אִישׁ אֶחָד בְּעַד הָעָם.
<a name="arcb"> </a>
<A NAME="15"> </A>
<B class="number">15</B>&nbsp;שִׁמְעוֹן כֵּיפָא וְתַלְמִיד אַחֵר הָלְכוּ אַחֲרֵי יֵשׁוּעַ. אוֹתוֹ תַּלְמִיד הָיָה מֻכָּר לַכֹּהֵן הַגָּדוֹל וְהוּא נִכְנַס עִם יֵשׁוּעַ לַחֲצַר הַכֹּהֵן הַגָּדוֹל,
<A NAME="16"> </A>
<B class="number">16</B>&nbsp;אֲבָל כֵּיפָא עָמַד בַּחוּץ עַל-יַד הַשַּׁעַר. יָצָא הַתַּלְמִיד הָאַחֵר, הַמֻּכָּר לַכֹּהֵן הַגָּדוֹל, דִבֵּר עִם הַשּׁוֹעֶרֶת וְהִכְנִיס אֶת כֵּיפָא.
<A NAME="17"> </A>
<B class="number">17</B>&nbsp;אָמְרָה הַמְשָׁרֶתֶת הַשּׁוֹעֶרֶת אֶל כֵּיפָא: "הֲרֵי גַּם אַתָּה מִתַּלְמִידֵי הָאִישׁ הַזֶּה!" הוּא הֵשִׁיב: "לֹא, אֵינֶנִּי".
<A NAME="8"> </A>
<B class="number">18</B>&nbsp;אוֹתָהּ שָׁעָה עָמְדוּ הָעֲבָדִים וְהַמְשָׁרְתִים לְיַד הַמְּדוּרָה שֶׁהִדְלִיקוּ בִּגְלַל הַקּוֹר, וְהִתְחַמְּמוּ. גַּם כֵּיפָא עָמַד אִתָּם וְהִתְחַמֵּם.
<a name="arcc"> </a>
<A NAME="19"> </A>
<B class="number">19</B>&nbsp;שָׁאַל הַכֹּהֵן הַגָּדוֹל אֶת יֵשׁוּעַ עַל-אוֹדוֹת תַּלְמִידָיו וְתוֹרָתוֹ.
<A NAME="20"> </A>
<B class="number">20</B>&nbsp;הֵשִׁיב לוֹ יֵשׁוּעַ: "אֲנִי בְּגָלוּי דִּבַּרְתִּי אֶל הָעוֹלָם. תָּמִיד לִמַּדְתִּי בְּבֵית כְּנֶסֶת וּבְבֵית הַמִּקְדָּשׁ, בְּמָקוֹם שֶׁנִּקְהָלִים כָּל הַיְּהוּדִים, וְלֹא דִּבַּרְתִּי דָּבָר בַּסֵּתֶר.
<A NAME="21"> </A>
<B class="number">21</B>&nbsp;מַדּוּעַ אַתָּה שׁוֹאֵל אוֹתִי? שְׁאַל נָא אֶת הָאֲנָשִׁים שֶׁשָּׁמְעוּ, מַה דִּבַּרְתִּי אֲלֵיהֶם. הֵם יוֹדְעִים מַה שֶּׁאֲנִי אָמַרְתִּי."
<A NAME="22"> </A>
<B class="number">22</B>&nbsp;לְאַחַר שֶׁאָמַר זֹאת, סָטַר אַחַד הַמְשָׁרְתִים הָעוֹמְדִים שָׁם עַל לֶחְיוֹ שֶׁל יֵשׁוּעַ וְאָמַר: "כָּכָה אַתָּה עוֹנֶה לַכֹּהֵן הַגָּדוֹל?"
<A NAME="23"> </A>
<B class="number">23</B>&nbsp;הֵשִׁיב לוֹ יֵשׁוּעַ: "אִם דִּבַּרְתִּי רָעָה, הָעֵד עַל הָרָעָה. אַךְ אִם נְכוֹנָה, מַדּוּעַ תַּכֵּנִי?"
<A NAME="24"> </A>
<B class="number">24</B>&nbsp;אָז שָׁלַח אוֹתוֹ חָנָן אָסוּר בַּאֲזִקִּים אֶל קַיָּפָא הַכֹּהֵן הַגָּדוֹל.
<a name="arca"> </a>
<A NAME="25"> </A>
<B class="number">25</B>&nbsp;כַּאֲשֶׁר שִׁמְעוֹן כֵּיפָא הָיָה עוֹמֵד וּמִתְחַמֵּם, אָמְרוּ לוֹ: "הֲלֹא גַּם אַתָּה מִתַּלְמִידָיו!" הִכְחִישׁ וְאָמַר: "לֹא, אֵינֶנִּי."
<A NAME="26"> </A>
<B class="number">26</B>&nbsp;אֶחָד מֵעַבְדֵי הַכֹּהֵן הַגָּדוֹל, קְרוֹב מִשְׁפָּחָה לְזֶה אֲשֶׁר כֵּיפָא קִצֵּץ אֶת אָזְנוֹ, אָמַר: "הֲרֵי רְאִיתִיךָ בַּגָּן אִתּוֹ!"
<A NAME="27"> </A>
<B class="number">27</B>&nbsp;שׁוּב הִכְחִישׁ כֵּיפָא וּמִיָּד קָרָא הַתַּרְנְגוֹל.</p>
<a name="ard"> </a>
<h2>ישוע לפני פילטוס</h2>
<h3>(<a href="../Matthew/Matthew27.htm#bab">מתי כז' 2-1, 14-11</a>;&nbsp;<a href="../Mark/Mark15.htm#aob">מרקוס טו' 5-1</a>;&nbsp;<a href="../Luke/Luke23.htm#awb">לוקס כג' 5-1</a>)</h3>
<p>
<A NAME="28"> </A>
<B class="number">28</B>&nbsp;בַּבֹּקֶר הַשְׁכֵּם הוֹלִיכוּ אֶת יֵשׁוּעַ מִבֵּית קַיָּפָא אֶל בֵּית הַמִּמְשָׁל. הֵם לֹא נִכְנְסוּ לְבֵית הַמִּמְשָׁל, פֶּן יִטָּמְאוּ וְלֹא יוּכְלוּ לֶאֱכֹל אֶת הַפֶּסַח.
<A NAME="29"> </A>
<B class="number">29</B>&nbsp;עַל כֵּן יָצָא פִּילָטוֹס אֲלֵיהֶם וְשָׁאַל: "בַּמֶּה אַתֶּם מַאֲשִׁימִים אֶת הָאִישׁ הַזֶּה?"(<a href="../../Tenach/DivreiB/DivreiB30.htm#17">דברי הימים ב', ל' יז'-יח'</a>)
<A NAME="30"> </A>
<B class="number">30</B>&nbsp;עָנוּ וְאָמְרוּ לוֹ: "לוּלֵא הָיָה זֶה עוֹשֶׂה רָעָה, לֹא הָיִינוּ מוֹסְרִים אוֹתוֹ אֵלֶיךָ."
<A NAME="31"> </A>
<B class="number">31</B>&nbsp;אָמַר לָהֶם פִּילָטוֹס: "קְחוּ אוֹתוֹ אַתֶּם וְשִׁפְטוּהוּ עַל-פִּי תּוֹרַתְכֶם." אָמְרוּ לוֹ רָאשֵׁי הַכֹּהֲנִים: "אֵין לָנוּ רְשׁוּת לְהָמִית אִישׁ." --
<A NAME="32"> </A>
<B class="number">32</B>&nbsp;זֹאת לְמַעַן יִתְקַיֵּם הַדָּבָר שֶׁאָמַר יֵשׁוּעַ בְּרָמְזוֹ אֵיזֶה מָוֶת הָיָה עָתִיד לָמוּת.
<A NAME="33"> </A>
<B class="number">33</B>&nbsp;פִּילָטוֹס נִכְנַס בַּחֲזָרָה לְבֵית הַמִּמְשָׁל, קָרָא לְיֵשׁוּעַ וְשָׁאַל אוֹתוֹ: "אַתָּה מֶלֶךְ הַיְּהוּדִים?"
<A NAME="34"> </A>
<B class="number">34</B>&nbsp;הֵשִׁיב יֵשׁוּעַ: "הַאִם מִלִּבְּךָ אַתָּה אוֹמֵר זֹאת אוֹ שֶׁאֲחֵרִים אָמְרוּ לְךָ עַל-אוֹדוֹתַי?"
<A NAME="35"> </A>
<B class="number">35</B>&nbsp;עָנָה פִּילָטוֹס: "וְכִי יְהוּדִי אֲנִי? הֲרֵי עַמְּךָ וְרָאשֵׁי הַכֹּהֲנִים מָסְרוּ אוֹתְךָ אֵלַי. מֶה עָשִׂיתָ?"
<A NAME="36"> </A>
<B class="number">36</B>&nbsp;הֵשִׁיב יֵשׁוּעַ: "מַלְכוּתִי אֵינֶנָּה מִן הָעוֹלָם הַזֶּה.(<a href="../../Tenach/Daniel/Daniel07.htm#14">דניאל ז' יד'</a>;&nbsp;<a href="../../Tenach/Daniel/Daniel07.htm#27">ז' כז'</a>) אִלּוּ הָיְתָה מַלְכוּתִי מִן הָעוֹלָם הַזֶּה, הָיוּ מְשָׁרְתַי נִלְחָמִים שֶׁלֹּא אֶמָּסֵר לְרָאשֵׁי הַיְּהוּדִים; אֶלָּא שֶׁכָּעֵת מַלְכוּתִי אֵינֶנָּה מִפֹּה."
<A NAME="37"> </A>
<B class="number">37</B>&nbsp;אָמַר לוֹ פִּילָטוֹס: "אִם כֵּן, אַתָּה מֶלֶךְ!" עָנָה יֵשׁוּעַ: "אַתָּה אוֹמֵר שֶׁאֲנִי מֶלֶךְ;(<a href="../../Tenach/Zecharyah/Zecharyah09.htm#9">זכריה ט' ט'</a>) לְכָךְ אֲנִי נוֹלַדְתִּי וּלְשֵׁם כָּךְ בָּאתִי לָעוֹלָם, כְּדֵי שֶׁאָעִיד עַל הָאֱמֶת. כָּל אֲשֶׁר הוּא מִן הָאֱמֶת שׁוֹמֵע לְקוֹלִי."
<A NAME="38"> </A>
<B class="number">38</B>&nbsp;אָמַר לוֹ פִּילָטוֹס: "מַהִי אֱמֶת?"</p>
<a name="are"> </a>
<h2>פסק דין מוות</h2>
<h3>(<a href="../Matthew/Matthew27.htm#bac">מתי כז' 31-15</a>;&nbsp;<a href="../Mark/Mark15.htm#aoc">מרקוס טו' 20-6</a>;&nbsp;<a href="../Luke/Luke23.htm#awc">לוקס כג' 25-13</a>)</h3>
<p>לְאַחַר שֶׁאָמַר זֹאת יָצָא שֵׁנִית אֶל רָאשֵׁי הַכֹּהֲנִים וְאָמַר לָהֶם: "אֵינֶנִּי מוֹצֵא בּוֹ שׁוּם אַשְׁמָה.
<A NAME="39"> </A>
<B class="number">39</B>&nbsp;אֲבָל מִנְהָג הוּא אֶצְלְכֶם שֶׁאֲשַׁחְרֵר לָכֶם אֶחָד בְּפֶסַח. רְצוֹנְכֶם שֶׁאֲשַׁחְרֵר לָכֶם אֶת מֶלֶךְ הַיְּהוּדִים?"
<A NAME="40"> </A>
<B class="number">40</B>&nbsp;הֵשִׁיבוּ וְצָעֲקוּ: "לֹא אֶת זֶה אֶלָּא אֶת בַּר-אַבָּא!" וּבַר-אַבָּא הָיָה שׁוֹדֵד.</p>
<a href="John19.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>