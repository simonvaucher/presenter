<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>John05</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="John04.htm">לפרק הקודם</a>
<a name="aea"> </a>
<h1>הבשורה על-פי יוחנן<br>
פרק ה</h1>
<a name="aeb"> </a>
<h2>ריפוי חולה על-יד ברכת בית חסדה</h2>
<p>
<A NAME="1"> </A>
<B class="number">1</B>&nbsp;אַחֲרֵי כֵן הָיָה חַג לַיְּהוּדִים וְיֵשׁוּעַ עָלָה לִירוּשָׁלַיִם.
<A NAME="2"> </A>
<B class="number">2</B>&nbsp;בִּירוּשָׁלַיִם, עַל-יַד שַׁעַר הַצֹּאן הָיְתָה בְּרֵכָה, שֶׁנִּקְרְאָה בֵּית חַסְדָּא, וּסְבִיבָהּ חָמֵשׁ אַכְסַדְרָאוֹת בַּעֲלוֹת עַמּוּדִים.
<A NAME="3"> </A>
<B class="number">3</B>&nbsp;בָּאַכְסַדְרָאוֹת הָאֵלֶּה שָׁכְבוּ הַרְבֵּה חוֹלִים וְעִוְרִים וּפִסְחִים וִיבֵשֵׁי אֵבָרִים, [<span class="x" onmousemove="Show('perush','לא ברור אם המילים עקריות' ,event);" onmouseout="Hide();">בְּצִפִּיָּה לִתְנוּעַת הַמַּיִם,
<A NAME="4"> </A>
<B class="number">4</B>&nbsp;שֶׁכֵּן מַלְאַךְ יהוה הָיָה יוֹרֵד לְעִתִּים מְזֻמָּנוֹת אֶל הַבְּרֵכָה וּמֵנִיעַ אֶת הַמַּיִם, וּמִי שֶׁיָּרַד רִאשׁוֹן לְתוֹכָהּ לְאַחַר תְּנוּעַת הַמַּיִם נִרְפָּא מִכָּל מַחֲלָה שֶׁהָיְתָה לוֹ.</span>]
<A NAME="5"> </A>
<B class="number">5</B>&nbsp;הָיָה שָׁם אִישׁ אֶחָד וְהוּא בְּחָלְיוֹ שְׁלוֹשִׁים וּשְׁמוֹנֶה שָׁנִים.
<A NAME="6"> </A>
<B class="number">6</B>&nbsp;יֵשׁוּעַ רָאָה אוֹתוֹ שׁוֹכֵב וְיָדַע כִּי זְמַן רַב הוּא חוֹלֶה. שָׁאַל אוֹתוֹ: "אַתָּה רוֹצֶה לִהְיוֹת בָּרִיא?"
<A NAME="7"> </A>
<B class="number">7</B>&nbsp;הֵשִׁיב לוֹ הַחוֹלֶה: "אֲדוֹנִי, אֵין אִתִּי אִישׁ שֶׁיָּטִיל אוֹתִי לַבְּרֵכָה בְּעֵת תְּנוּעַת הַמַּיִם. עַד שֶׁאֲנִי בָּא, אַחֵר יוֹרֵד לְפָנַי."(<a href="../../Tenach/Tehillim/Tehillime2.htm#5">תהילים קמב' ה'</a>)
<A NAME="8"> </A>
<B class="number">8</B>&nbsp;אָמַר לוֹ יֵשׁוּעַ: "קוּם, קַח אֶת מִשְׁכָּבְךָ וְהִתְהַלֵּךְ."
<A NAME="9"> </A>
<B class="number">9</B>&nbsp;מִיָּד נִרְפָּא, לָקַח אֶת מִשְׁכָּבוֹ וְהִתְהַלֵּךְ. אוֹתוֹ יוֹם הָיָה יוֹם שַׁבָּת.
<A NAME="10"> </A>
<B class="number">10</B>&nbsp;אָמְרוּ רָאשֵׁי הַיְּהוּדִים לָאִישׁ שֶׁנִּרְפָּא: "שַׁבָּת הַיּוֹם; אָסוּר לְךָ לָשֵׂאת אֶת מִשְׁכָּבְךָ."(<a href="../../Tenach/Yirmiah/Yirmiah17.htm#21">ירמיהו יז' כא'-כב'</a>)
<A NAME="11"> </A>
<B class="number">11</B>&nbsp;הֵשִׁיב לָהֶם: "זֶה שֶׁרִפֵּא אוֹתִי, הוּא אָמַר לִי, 'קַח אֶת מִשְׁכָּבְךָ וְהִתְהַלֵּךְ'."
<A NAME="12"> </A>
<B class="number">12</B>&nbsp;שָׁאֲלוּ אוֹתוֹ: "מִיהוּ הָאִישׁ שֶׁאָמַר לְךָ 'קַח וְהִתְהַלֵּךְ'?"
<A NAME="13"> </A>
<B class="number">13</B>&nbsp;אֶלָּא שֶׁהַנִּרְפָּא לֹא יָדַע מִיהוּ, כִּי יֵשׁוּעַ חָמַק בִּהְיוֹת הָמוֹן רַב בַּמָּקוֹם.
<A NAME="14"> </A>
<B class="number">14</B>&nbsp;לְאַחַר מִכֵּן פָּגַשׁ אוֹתוֹ יֵשׁוּעַ בְּבֵית הַמִּקְדָּשׁ וְאָמַר לוֹ: "הִנֵּה נִרְפֵּאתָ. אַל תּוֹסִיף לַחֲטֹא פֶּן תְּאֻנֶּה לְךָ רָעָה גְּדוֹלָה מִזֹּאת."
<A NAME="15"> </A>
<B class="number">15</B>&nbsp;הָלַךְ הָאִישׁ וְסִפֵּר לְרָאשֵׁי הַיְּהוּדִים כִּי יֵשׁוּעַ הוּא שֶׁרִפֵּא אוֹתוֹ.
<A NAME="16"> </A>
<B class="number">16</B>&nbsp;לָכֵן הֵם רָדְפוּ אֶת יֵשׁוּעַ, כִּי עָשָׂה זֹאת בְּשַׁבָּת.
<A NAME="17"> </A>
<B class="number">17</B>&nbsp;הֵשִׁיב לָהֶם יֵשׁוּעַ: "אָבִי פּוֹעֵל עַד עַתָּה וְגַם אֲנִי פּוֹעֵל."
<A NAME="18"> </A>
<B class="number">18</B>&nbsp;מִשּׁוּם כָּךְ עוֹד יוֹתֵר הִשְׁתַּדְּלוּ לַהֲרֹג אוֹתוֹ, כִּי לֹא רַק שֶׁהֵפֵר אֶת הַשַּׁבָּת אֶלָּא גַּם אָמַר שֶׁהָאֱלֹהִים הוּא אָבִיו וְעָשָׂה עַצְמוֹ שָׁוֶה לֵאלֹהִים.</p>
<a name="aec"> </a>
<h2>סמכותו של הבן</h2>
<p>
<A NAME="19"> </A>
<B class="number">19</B>&nbsp;עָנָה יֵשׁוּעַ וְאָמַר לָהֶם: "אָמֵן אָמֵן אֲנִי אוֹמֵר לָכֶם, הַבֵּן אֵינֶנּוּ יָכוֹל לַעֲשׂוֹת דָּבָר מִלִּבּוֹ זוּלָתִי מַה שֶּׁהוּא רוֹאֶה אֶת הָאָב עוֹשֶׂה. כָּל מַה שֶּׁעוֹשֶׂה הָאָב -- זֹאת גַּם הַבֵּן עוֹשֶׂה כָּמוֹהוּ,
<A NAME="20"> </A>
<B class="number">20</B>&nbsp;כִּי הָאָב אוֹהֵב אֶת הַבֵּן וּמַרְאֶה לוֹ אֶת כָּל אֲשֶׁר הוּא עוֹשֶׂה. וּמַעֲשִׂים גְּדוֹלִים מֵאֵלֶּה יַרְאֶה לוֹ, עַד כִּי תִּתְפַּלְּאוּ;
<A NAME="21"> </A>
<B class="number">21</B>&nbsp;כִּי כְּשֵׁם שֶׁהָאָב מֵעִיר וּמְחַיֶּה אֶת הַמֵּתִים, כֵּן גַּם הַבֵּן מְחַיֶּה אֶת מִי שֶׁהוּא רוֹצֶה.(<a href="../../Tenach/Devarim/Devarim32.htm#39">דברים לב' לט'</a>;&nbsp;<a href="../../Tenach/ShemuelA/ShemuelA02.htm#6">שמואל א', ב' ו' </a>)
<A NAME="22"> </A>
<B class="number">22</B>&nbsp;הָאָב אֵינֶנּוּ שׁוֹפֵט אִישׁ, אֶלָּא נָתַן אֶת כָּל הַמִּשְׁפָּט בְּיַד הַבֵּן
<A NAME="23"> </A>
<B class="number">23</B>&nbsp;כְּדֵי שֶׁהַכֹּל יְכַבְּדוּ אֶת הַבֵּן כְּמוֹ שֶׁמְּכַבְּדִים אֶת הָאָב. מִי שֶׁאֵינוֹ מְכַבֵּד אֶת הַבֵּן, אֵינוֹ מְכַבֵּד אֶת הָאָב אֲשֶׁר שָׁלַח אוֹתוֹ.
<A NAME="24"> </A>
<B class="number">24</B>&nbsp;אָמֵן אָמֵן אֲנִי אוֹמֵר לָכֶם, הַשּׁוֹמֵע אֶת דְּבָרִי וּמַאֲמִין לְשׁוֹלְחִי יֵשׁ לוֹ חַיֵּי עוֹלָם וְאֵינוֹ בָּא בְּמִשְׁפָּט כִּי אִם עָבַר מִמָּוֶת לְחַיִּים.
<A NAME="25"> </A>
<B class="number">25</B>&nbsp;אָמֵן אָמֵן אֲנִי אוֹמֵר לָכֶם, תָּבוֹא שָׁעָה, וְכָעֵת הִיא, שֶׁהַמֵּתִים יִשְׁמְעוּ אֶת קוֹל בֶּן-הָאֱלֹהִים וְהַשּׁוֹמְעִים יִחְיוּ,
<A NAME="26"> </A>
<B class="number">26</B>&nbsp;כִּי כְּשֵׁם שֶׁלָּאָב יֵשׁ חַיִּים בְּעָצְמוֹ, כָּךְ גַּם נָתַן לַבֵּן שֶׁיִּהְיוּ לוֹ חַיִּים בְּעָצְמוֹ.
<A NAME="27"> </A>
<B class="number">27</B>&nbsp;גַּם סַמְכוּת נָתַן לוֹ לַעֲשׂוֹת מִשְׁפָּט, כִּי בֶּן-הָאָדָם הוּא.(<a href="../../Tenach/Daniel/Daniel07.htm#13">דניאל ז' יג'-יד'</a>)
<A NAME="28"> </A>
<B class="number">28</B>&nbsp;אַל תִּתְמְהוּ עַל זֹאת, כִּי תָּבוֹא שָׁעָה שֶׁכָּל שׁוֹכְנֵי קֶבֶר יִשְׁמְעוּ אֶת קוֹלוֹ,
<A NAME="29"> </A>
<B class="number">29</B>&nbsp;וְיֵצְאוּ עוֹשֵׂי הַטּוֹב לִתְקוּמָה שֶׁל חַיִּים וְעוֹשֵׂי הָרָע לִתְקוּמָה שֶׁל מִשְׁפָּט."(<a href="../../Tenach/Daniel/Daniel12.htm#2">דניאל יב' ב'</a>)</p>
<a name="aed"> </a>
<h2>המעידים על ישוע</h2>
<p>
<A NAME="30"> </A>
<B class="number">30</B>&nbsp;"אֵין אֲנִי יָכוֹל לַעֲשׂוֹת דָּבָר מִלִּבִּי. לְפִי מַה שֶּׁאֲנִי שׁוֹמֵעַ אֲנִי שׁוֹפֵט. וּמִשְׁפָּטִי צוֹדֵק, מִפְּנֵי שֶׁאֵינֶנִּי מְבַקֵּשׁ אֶת רְצוֹנִי אֶלָּא אֶת רְצוֹן שׁוֹלְחִי.(<a href="../../Tenach/Tehillim/Tehillim40.htm#9">תהילים מ' ט'</a>)
<A NAME="31"> </A>
<B class="number">31</B>&nbsp;אִם אָנֹכִי מֵעִיד עַל עַצְמִי, עֵדוּתִי אֵינֶנָּה אֱמֶת.
<A NAME="32"> </A>
<B class="number">32</B>&nbsp;יֵשׁ אַחֵר הַמֵּעִיד עָלַי, וְיוֹדֵעַ אֲנִי כִּי עֵדוּת אֱמֶת הוּא מֵעִיד עָלַי.
<A NAME="33"> </A>
<B class="number">33</B>&nbsp;אַתֶּם שְׁלַחְתֶּם אֶל יוֹחָנָן וְהוּא הֵעִיד עַל הָאֱמֶת,
<A NAME="34"> </A>
<B class="number">34</B>&nbsp;אַךְ אֲנִי לֹא מֵאָדָם מְקַבֵּל אֶת הָעֵדוּת. אוּלָם אוֹמֵר אֲנִי אֶת הַדְּבָרִים הָאֵלֶּה כְּדֵי שֶׁאַתֶּם תִּוָּשְׁעוּ.
<A NAME="35"> </A>
<B class="number">35</B>&nbsp;הוּא הָיָה הַנֵּר הַדּוֹלֵק וּמֵאִיר וְאַתֶּם חֲפַצְתֶּם לִשְׂמֹחַ לְשָׁעָה בְּאוֹרוֹ,
<A NAME="36"> </A>
<B class="number">36</B>&nbsp;אַךְ אֲנִי יֵשׁ לִי עֵדוּת גְּדוֹלָה מֵעֵדוּת יוֹחָנָן, שֶׁכֵּן הַמַּעֲשִׂים שֶׁנָּתַן לִי הָאָב לְהַשְׁלִימָם -- אוֹתָם הַמַּעֲשִׂים אֲשֶׁר אֲנִי עוֹשֶׂה -- מְעִידִים עָלַי שֶׁהָאָב שְׁלָחַנִי.
<A NAME="37"> </A>
<B class="number">37</B>&nbsp;וְהָאָב אֲשֶׁר שְׁלָחַנִי הוּא הֵעִיד עָלַי. אֶת קוֹלוֹ מֵעוֹלָם לֹא שְׁמַעְתֶּם וְאֶת מַרְאֵהוּ לֹא רְאִיתֶם.
<A NAME="38"> </A>
<B class="number">38</B>&nbsp;דְּבָרוֹ אֵינוֹ שׁוֹכֵן בָּכֶם, כִּי אֵין אַתֶּם מַאֲמִינִים לָזֶה אֲשֶׁר הָאָב שְׁלָחוֹ.
<A NAME="39"> </A>
<B class="number">39</B>&nbsp;<span class="x" onmousemove="Show('perush','אתם חוקרים -- או: חִקְרוּ' ,event);" onmouseout="Hide();">אַתֶּם חוֹקְרִים</span> אֶת הַכְּתוּבִים, כִּי חוֹשְׁבִים אַתֶּם שֶׁיֵּשׁ לָכֶם חַיֵּי עוֹלָם בָּהֶם;(<a href="../../Tenach/Yechezkel/Yechezkel20.htm#11">יחזקאל כ' יא'</a>) וְהֵם הַמְּעִידִים עָלַי.
<A NAME="40"> </A>
<B class="number">40</B>&nbsp;וְאִלּוּ אַתֶּם אֵינְכֶם רוֹצִים לָבוֹא אֵלַי כְּדֵי שֶׁיִּהְיוּ לָכֶם חַיִּים.
<A NAME="41"> </A>
<B class="number">41</B>&nbsp;אֵין אֲנִי לוֹקֵחַ לִי כָּבוֹד מִבְּנֵי אָדָם.
<A NAME="42"> </A>
<B class="number">42</B>&nbsp;וְאוּלָם אֲנִי מַכִּיר אֶתְכֶם: אֵין לָכֶם אַהֲבַת אֱלֹהִים בְּקִרְבְּכֶם.
<A NAME="43"> </A>
<B class="number">43</B>&nbsp;אֲנִי בָּאתִי בְּשֵׁם אָבִי וְלֹא קִבַּלְתֶּם אוֹתִי; אִם יָבוֹא אַחֵר בְּשֵׁם עַצְמוֹ-- אוֹתוֹ תְּקַבְּלוּ.
<A NAME="44"> </A>
<B class="number">44</B>&nbsp;כֵּיצַד תּוּכְלוּ לְהַאֲמִין בְּשָׁעָה שֶׁאַתֶּם מְקַבְּלִים כָּבוֹד אִישׁ מֵרֵעֵהוּ וְאֶת הַכָּבוֹד מֵאֱלֹהִים הָאֶחָד אֵינְכֶם מְבַקְשִׁים?(<a href="../../Tenach/Malachi/Malachi01.htm#6">מלאכי א' ו'</a>)
<A NAME="45"> </A>
<B class="number">45</B>&nbsp;אַל תַּחְשְׁבוּ שֶׁאֲנִי אֶטְעַן עֲלֵיכֶם לִפְנֵי אָבִי. מֹשֶׁה אֲשֶׁר שַׂמְתֶּם בּוֹ בִּטְחוֹנְכֶם הוּא הַטּוֹעֵן עֲלֵיכֶם.(<a href="../../Tenach/Devarim/Devarim31.htm#26">דברים לא' כו'-כז'</a>)
<A NAME="46"> </A>
<B class="number">46</B>&nbsp;אִלּוּ הֶאֱמַנְתֶּם לְמֹשֶׁה, הֱיִיתֶם מַאֲמִינִים לִי, כִּי עָלַי כָּתַב.(<a href="../../Tenach/Tehillim/Tehillim40.htm#8">תהילים מ' ח'</a>;&nbsp;<a href="../../Tenach/Bereshit/Bereshit03.htm#15">בראשית ג' טו'</a>;&nbsp;<a href="../../Tenach/Bereshit/Bereshit49.htm#10">מט' י'</a>;&nbsp;<a href="../../Tenach/Devarim/Devarim18.htm#15">דברים יח' טו'</a>)
<A NAME="47"> </A>
<B class="number">47</B>&nbsp;אֲבָל אִם לִכְתָבָיו אֵינְכֶם מַאֲמִינִים, אֵיךְ תַּאֲמִינוּ לִדְבָרַי?"</p>
<a href="John06.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>