<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>John06</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="John05.htm">לפרק הקודם</a>
<a name="afa"> </a>
<h1>הבשורה על-פי יוחנן<br>
פרק ו</h1>
<a name="afb"> </a>
<h2>ישוע מאכיל חמשת אלפים איש</h2>
<h3>(<a href="../Matthew/Matthew14.htm#anc">מתי יד' 21-13</a>;&nbsp;<a href="../Mark/Mark06.htm#afe">מרקוס ו' 45-30</a>;&nbsp;<a href="../Luke/Luke09.htm#aid">לוקס ט' 17-10</a>)</h3>
<p>
<A NAME="1"> </A>
<B class="number">1</B>&nbsp;אַחֲרֵי הַדְּבָרִים הָאֵלֶּה עָבַר יֵשׁוּעַ לַצַּד הַשֵּׁנִי שֶׁל יָם כִּנֶּרֶת.
<A NAME="2"> </A>
<B class="number">2</B>&nbsp;הֲמוֹן עַם רַב בָּאוּ אַחֲרָיו, כִּי רָאוּ אֶת הַנִּסִּים שֶׁעָשָׂה בַּחוֹלִים.
<A NAME="3"> </A>
<B class="number">3</B>&nbsp;הוּא עָלָה עַל הָהָר וְיָשַׁב שָׁם עִם תַּלְמִידָיו.
<A NAME="4"> </A>
<B class="number">4</B>&nbsp;הָיָה זֶה סָמוּךְ לְפֶסַח, חַג הַיְּהוּדִים.(<a href="../../Tenach/Shemot/Shemot12.htm#11">שמות יב' יא'</a>)
<A NAME="5"> </A>
<B class="number">5</B>&nbsp;כְּשֶׁנָּשָׂא יֵשׁוּעַ אֶת עֵינָיו וְרָאָה עַם רַב בָּאִים אֵלָיו, אָמַר לְפִילִיפּוֹס: "אֵיפֹה נִקְנֶה לֶחֶם כְּדֵי שֶׁיֹּאכְלוּ אֵלֶּה?"
<A NAME="6"> </A>
<B class="number">6</B>&nbsp;וְזֹאת אָמַר כְּשֶׁהוּא מְנַסֶּה אוֹתוֹ, שֶׁהֲרֵי יָדַע מַה הִתְכַּוֵּן לַעֲשׂוֹת.
<A NAME="7"> </A>
<B class="number">7</B>&nbsp;הֵשִׁיב לוֹ פִילִיפּוֹס: "כְּדֵי שֶׁכָּל אֶחָד יְקַבֵּל קְצָת לֹא יַסְפִּיקוּ לָהֶם כִּכְּרוֹת לֶחֶם בְּמָאתַיִם דִּינָר."
<A NAME="8"> </A>
<B class="number">8</B>&nbsp;אֶחָד מִתַּלְמִידָיו, וְהוּא אַנְדְּרֵי אָחִיו שֶׁל שִׁמְעוֹן כֵּיפָא, אָמַר לוֹ:
<A NAME="9"> </A>
<B class="number">9</B>&nbsp;"יֵשׁ פֹּה נַעַר וְלוֹ חָמֵשׁ כִּכְּרוֹת לֶחֶם שְׂעוֹרִים וּשְׁנֵי דָּגִים, אַךְ מָה אֵלֶּה בִּשְׁבִיל עַם רַב כָּזֶה?"
<A NAME="10"> </A>
<B class="number">10</B>&nbsp;אָמַר יֵשׁוּעַ: "הוֹשִׁיבוּ אֶת הָאֲנָשִׁים!" הַרְבֵּה עֵשֶׂב הָיָה בְּאוֹתוֹ מָקוֹם וְהָאֲנָשִׁים יָשְׁבוּ. מִסְפָּרָם הָיָה כַּחֲמֵשֶׁת אֲלָפִים.
<A NAME="11"> </A>
<B class="number">11</B>&nbsp;לָקַח יֵשׁוּעַ אֶת כִּכְּרוֹת הַלֶּחֶם, בֵּרַךְ וְחִלֵּק לָהֶם כְּאַוַּת נַפְשָׁם, וְכֵן גַּם עָשָׂה בַּדָּגִים.
<A NAME="12"> </A>
<B class="number">12</B>&nbsp;כַּאֲשֶׁר שָׂבְעוּ אָמַר לְתַלְמִידָיו: "אִסְפוּ אֶת מַה שֶּׁנּוֹתָר כְּדֵי שֶׁלֹּא יֹאבַד מְאוּמָה."
<A NAME="13"> </A>
<B class="number">13</B>&nbsp;וְהֵם אָסְפוּ, וּמִלְּאוּ שְׁנֵים-עָשָׂר סַלִּים בִּשְׁיָרֵי חֲמֵשׁ כִּכְּרוֹת לֶחֶם הַשְּׂעוֹרִים שֶׁהוֹתִירוּ הָאוֹכְלִים.(<a href="../../Tenach/MelachimB/MelachimB04.htm#43">מלכים ב', ד' מג'</a>)
<A NAME="14"> </A>
<B class="number">14</B>&nbsp;רָאוּ הָאֲנָשִׁים אֶת הָאוֹת שֶׁעָשָׂה וְאָמְרוּ: "זֶהוּ בֶּאֱמֶת הַנָּבִיא שֶׁבָּא אֶל הָעוֹלָם."(<a href="../../Tenach/Devarim/Devarim18.htm#15">דברים יח' טו'</a>;&nbsp;<a href="../../Tenach/Devarim/Devarim18.htm#18">יח' יח'</a>)
<A NAME="15"> </A>
<B class="number">15</B>&nbsp;כְּשֶׁהִבְחִין יֵשׁוּעַ שֶׁהֵם עוֹמְדִים לָבוֹא וְלִתְפֹּס אוֹתוֹ כְּדֵי לְהַמְלִיכוֹ, יָצָא שׁוּב אֶל הָהָר הוּא לְבַדּוֹ.</p>
<a name="afc"> </a>
<h2>הליכה על פני המים</h2>
<h3>(<a href="../Matthew/Matthew14.htm#and">מתי יד' 27-22</a>;&nbsp;<a href="../Mark/Mark06.htm#aff">מרקוס ו' 52-45</a>)</h3>
<p>
<A NAME="16"> </A>
<B class="number">16</B>&nbsp;לְעֵת עֶרֶב יָרְדוּ תַּלְמִידָיו אֶל הַיָּם
<A NAME="17"> </A>
<B class="number">17</B>&nbsp;וְנִכְנְסוּ לְסִירָה כְּדֵי לַעֲבֹר אֶת הַיָּם אֶל כְּפַר נַחוּם. הַחֹשֶׁךְ כְּבָר יָרַד וְיֵשׁוּעַ עוֹד לֹא בָּא אֲלֵיהֶם.
<A NAME="18"> </A>
<B class="number">18</B>&nbsp;אוֹתָהּ שָׁעָה נָשְׁבָה רוּחַ חֲזָקָה וְהַיָּם הֵחֵל לִסְעֹר.
<A NAME="19"> </A>
<B class="number">19</B>&nbsp;לְאַחַר שֶׁחָתְרוּ <span class="x" onmousemove="Show('perush','כשנים או שלושה מילין --  כחמשה קילומטרים' ,event);" onmouseout="Hide();">כִּשְׁנַיִם אוֹ שְׁלוֹשָׁה מִילִין</span>, רָאוּ אֶת יֵשׁוּעַ הוֹלֵךְ עַל הַיָּם וּמִתְקָרֵב אֶל הַסִּירָה. פַּחַד נָפַל עֲלֵיהֶם,(<a href="../../Tenach/Iyov/Iyov09.htm#8">איוב ט' ח'</a>)
<A NAME="20"> </A>
<B class="number">20</B>&nbsp;אַךְ הוּא אָמַר לָהֶם: "אֲנִי הוּא, אַל תִּפְחֲדוּ."
<A NAME="21"> </A>
<B class="number">21</B>&nbsp;אָז חָפְצוּ לְקַבֵּל אוֹתוֹ לַסִּירָה וּלְפֶתַע הָיְתָה הַסִּירָה בַּחוֹף אֲשֶׁר הִפְלִיגוּ אֵלָיו.</p>
<a name="afd"> </a>
<h2>הלחם האמתי</h2>
<p>
<A NAME="22"> </A>
<B class="number">22</B>&nbsp;לְמָחֳרָת רָאָה הֶהָמוֹן אֲשֶׁר עָמַד מֵעֵבֶר לַיָּם כִּי קֹדֶם לָכֵן לֹא הָיְתָה שָׁם אֶלָּא סִירָה אַחַת, וְכִי יֵשׁוּעַ לֹא נִכְנַס לַסִּירָה עִם תַּלְמִידָיו אֶלָּא שֶׁתַּלְמִידָיו נָסְעוּ לְבַדָּם.
<A NAME="23"> </A>
<B class="number">23</B>&nbsp;סִירוֹת אֲחֵרוֹת בָּאוּ מִטְּבֶרְיָה אֶל קִרְבַת הַמָּקוֹם שֶׁאָכְלוּ שָׁם אֶת הַלֶּחֶם לְאַחַר שֶׁבֵּרֵךְ עָלָיו הָאָדוֹן.
<A NAME="24"> </A>
<B class="number">24</B>&nbsp;כִּרְאוֹת הֲמוֹן הָעָם שֶׁיֵּשׁוּעַ אֵינֶנּוּ שָׁם וְגַם לֹא תַּלְמִידָיו, נִכְנְסוּ לַסִּירוֹת וּבָאוּ לִכְפַר נַחוּם לְחַפֵּשׂ אֶת יֵשׁוּעַ.
<A NAME="25"> </A>
<B class="number">25</B>&nbsp;כַּאֲשֶׁר מָצְאוּ אוֹתוֹ מֵעֵבֶר לַיָּם, שָׁאֲלוּ אוֹתוֹ: "רַבִּי, מָתַי בָּאתָ לְכָאן?"
<A NAME="26"> </A>
<B class="number">26</B>&nbsp;עָנָה לָהֶם יֵשׁוּעַ וְאָמַר: "אָמֵן אָמֵן אֲנִי אוֹמֵר לָכֶם, אַתֶּם מְחַפְּשִׂים אוֹתִי, לֹא מִשּׁוּם שֶׁרְאִיתֶם אוֹתוֹת, אֶלָּא מִשּׁוּם שֶׁאֲכַלְתֶּם מִכִּכְּרוֹת הַלֶּחֶם וּשְׂבַעְתֶּם.
<A NAME="27"> </A>
<B class="number">27</B>&nbsp;אַל תַּעַמְלוּ בְּעַד הָאֹכֶל הַכָּלֶה וְאוֹבֵד, אֶלָּא בְּעַד הָאֹכֶל הַקַּיָּם לְחַיֵּי עוֹלָם, אֲשֶׁר בֶּן-הָאָדָם יִתְּנֵהוּ לָכֶם, כִּי אוֹתוֹ חָתַם הָאֱלֹהִים הָאָב בְּחוֹתָמוֹ."
<A NAME="28"> </A>
<B class="number">28</B>&nbsp;שָׁאֲלוּ אוֹתוֹ: "מֶה עָלֵינוּ לַעֲשׂוֹת כְּדֵי שֶׁנִּפְעַל אֶת פָּעֳלֵי אֱלֹהִים?"
<A NAME="29"> </A>
<B class="number">29</B>&nbsp;הֵשִׁיב יֵשׁוּעַ וְאָמַר לָהֶם: "זֶהוּ פֹּעַל הָאֱלֹהִים -- שֶׁתַּאֲמִינוּ בָּזֶה אֲשֶׁר הוּא שָׁלַח."
<A NAME="30"> </A>
<B class="number">30</B>&nbsp;אָמְרוּ לוֹ: "אִם כֵּן, מָה הָאוֹת שֶׁאַתָּה עוֹשֶׂה לְמַעַן נִרְאֶה וְנַאֲמִין בְּךָ? מָה אַתָּה פּוֹעֵל?
<A NAME="31"> </A>
<B class="number">31</B>&nbsp;אֲבוֹתֵינוּ אָכְלוּ אֶת הַמָּן בַּמִּדְבָּר, כְּמוֹ שֶׁכָּתוּב: 'לֶחֶם מִן הַשָּׁמַיִם נָתַן לָמוֹ לֶאֱכֹל'."(<a href="../../Tenach/Shemot/Shemot16.htm#4">שמות טז' ד'</a>;&nbsp;<a href="../../Tenach/Shemot/Shemot16.htm#14">טז' יד'</a>;&nbsp;<a href="../../Tenach/Devarim/Devarim08.htm#3">דברים ח' ג'</a>;&nbsp;<a href="../../Tenach/Tehillim/Tehillim78.htm#24">תהילים עח' כד'</a>;&nbsp;<a href="../../Tenach/Nechemiah/Nechemiah09.htm#15">נחמיה ט' טו'</a>)
<A NAME="32"> </A>
<B class="number">32</B>&nbsp;הֵשִׁיב לָהֶם יֵשׁוּעַ: "אָמֵן אָמֵן אֲנִי אוֹמֵר לָכֶם, לֹא מֹשֶׁה נָתַן לָכֶם אֶת הַלֶּחֶם מִן הַשָּׁמַיִם אֶלָּא אָבִי נוֹתֵן לָכֶם אֶת הַלֶּחֶם הָאֲמִתִּי מִן הַשָּׁמַיִם,
<A NAME="33"> </A>
<B class="number">33</B>&nbsp;כִּי לֶחֶם הָאֱלֹהִים הוּא הַיּוֹרֵד מִן הַשָּׁמַיִם וְנוֹתֵן חַיִּים לָעוֹלָם."
<A NAME="34"> </A>
<B class="number">34</B>&nbsp;אָמְרוּ אֵלָיו: "אָדוֹן, תֵּן נָא לָנוּ תָּמִיד אֶת הַלֶּחֶם הַזֶּה."
<A NAME="35"> </A>
<B class="number">35</B>&nbsp;אָמַר לָהֶם יֵשׁוּעַ: "אֲנִי הוּא לֶחֶם הַחַיִּים. כָּל הַבָּא אֵלַי לֹא יִרְעַב, וְהַמַּאֲמִין בִּי לֹא יִצְמָא עוֹד.
<A NAME="36"> </A>
<B class="number">36</B>&nbsp;אֲבָל אָמַרְתִּי לָכֶם כִּי רְאִיתֶם אוֹתִי וּבְכָל זֹאת אֵינְכֶם מַאֲמִינִים.
<A NAME="37"> </A>
<B class="number">37</B>&nbsp;כָּל מִי שֶׁהָאָב נוֹתֵן אוֹתוֹ לִי יָבוֹא אֵלַי, וְאֶת הַבָּא אֵלַי לֹא אַשְׁלִיךְ הַחוּצָה,
<A NAME="38"> </A>
<B class="number">38</B>&nbsp;כִּי יָרַדְתִּי מִן הַשָּׁמַיִם לֹא לַעֲשׂוֹת אֶת רְצוֹנִי שֶׁלִּי אֶלָּא אֶת רְצוֹן שׁוֹלְחִי.(<a href="../../Tenach/Mishley/Mishley30.htm#4">משלי ל' ד'</a>)
<A NAME="39"> </A>
<B class="number">39</B>&nbsp;וְזֶה רְצוֹן שׁוֹלְחִי: שֶׁלֹּא יֹאבַד לִי אִישׁ מִכָּל אֲשֶׁר נָתַן לִי, אֶלָּא שֶׁאָקִים אוֹתוֹ בַּיּוֹם הָאַחֲרוֹן.(<a href="../../Tenach/Tehillim/Tehillim40.htm#9">תהילים מ' ט'</a>)
<A NAME="40"> </A>
<B class="number">40</B>&nbsp;הֵן זֶהוּ רְצוֹן אָבִי: שֶׁכָּל הָרוֹאֶה אֶת הַבֵּן וּמַאֲמִין בּוֹ יִהְיוּ לוֹ חַיֵּי עוֹלָם וַאֲנִי אָקִים אוֹתוֹ בַּיּוֹם הָאַחֲרוֹן."
<A NAME="41"> </A>
<B class="number">41</B>&nbsp;הָיוּ שֶׁרָטְנוּ עָלָיו מִשּׁוּם שֶׁאָמַר "אֲנִי הַלֶּחֶם הַיּוֹרֵד מִן הַשָּׁמַיִם",
<A NAME="42"> </A>
<B class="number">42</B>&nbsp;וְאָמְרוּ: "הֲלֹא זֶהוּ יֵשׁוּעַ בֶּן יוֹסֵף אֲשֶׁר אֲנַחְנוּ מַכִּירִים אֶת אָבִיו וְאֶת אִמּוֹ! אֵיךְ כָּעֵת הוּא אוֹמֵר 'מִן הַשָּׁמַיִם יָרַדְתִּי'?"(<span class="x" onmousemove="Show('perush','הנ&quot;ל פסוק 38' ,event);" onmouseout="Hide();">***</span>)
<A NAME="43"> </A>
<B class="number">43</B>&nbsp;הֵשִׁיב יֵשׁוּעַ וְאָמַר לָהֶם: "אַל תִּרְטְנוּ בֵּינֵיכֶם.
<A NAME="44"> </A>
<B class="number">44</B>&nbsp;אֵין אִישׁ יָכוֹל לָבוֹא אֵלַי אֶלָּא אִם כֵּן יִמְשֹׁךְ אוֹתוֹ הָאָב אֲשֶׁר שְׁלָחַנִי, וַאֲנִי אָקִים אוֹתוֹ בַּיּוֹם הָאַחֲרוֹן.
<A NAME="45"> </A>
<B class="number">45</B>&nbsp;הֵן כָּתוּב בַּנְּבִיאִים, 'וְכָל-בָּנַיִךְ לִמּוּדֵי יהוה'.(<a href="../../Tenach/Yishayah/Yishayah54.htm#13">ישעיהו נד' יג'</a>) כָּל הַשּׁוֹמֵעַ מִן הָאָב וְלוֹמֵד יָבוֹא אֵלַי.
<A NAME="46"> </A>
<B class="number">46</B>&nbsp;לֹא שֶׁאֵיזֶה אִישׁ רָאָה אֶת הָאָב, כִּי אִם זֶה שֶׁהוּא מֵאֵת הָאֱלֹהִים-- הוּא רָאָה אֶת הָאָב.
<A NAME="47"> </A>
<B class="number">47</B>&nbsp;אָמֵן אָמֵן אֲנִי אוֹמֵר לָכֶם, הַמַּאֲמִין יֵשׁ לוֹ חַיֵּי עוֹלָם.
<A NAME="48"> </A>
<B class="number">48</B>&nbsp;אֲנִי הוּא לֶחֶם הַחַיִּים.
<A NAME="49"> </A>
<B class="number">49</B>&nbsp;אֲבוֹתֵיכֶם אָכְלוּ אֶת הַמָּן בַּמִּדְבָּר וָמֵתוּ.(<span class="x" onmousemove="Show('perush','הנ&quot;ל פסוק 31' ,event);" onmouseout="Hide();">***</span>)
<A NAME="50"> </A>
<B class="number">50</B>&nbsp;זֶה הוּא הַלֶּחֶם הַיּוֹרֵד מִן הַשָּׁמַיִם כְּדֵי שֶׁיֹּאכְלוּ מִמֶּנּוּ וְלֹא יָמוּתוּ.
<A NAME="51"> </A>
<B class="number">51</B>&nbsp;אֲנִי הַלֶּחֶם הַחַי הַיּוֹרֵד מִן הַשָּׁמַיִם. אִם יֹאכַל אִישׁ מִן הַלֶּחֶם הַזֶּה יִחְיֶה לְעוֹלָם. וְהַלֶּחֶם אֲשֶׁר אֶתֵּן הֲרֵיהוּ בְּשָׂרִי בְּעַד חַיָּיו שֶׁל הָעוֹלָם."
<A NAME="52"> </A>
<B class="number">52</B>&nbsp;הִתְוַכְּחוּ הַשּׁוֹמְעִים זֶה עִם זֶה וְאָמְרוּ: "אֵיךְ יָכוֹל זֶה לָתֵת לָנוּ אֶת בְּשָׂרוֹ לֶאֱכֹל?"
<A NAME="53"> </A>
<B class="number">53</B>&nbsp;אָמַר לָהֶם יֵשׁוּעַ: "אָמֵן אָמֵן אֲנִי אוֹמֵר לָכֶם, אִם לֹא תֹּאכְלוּ אֶת בְּשַׂר בֶּן-הָאָדָם וְלֹא תִּשְׁתּוּ אֶת דָּמוֹ, אֵין לָכֶם חַיִּים בְּקִרְבְּכֶם.
<A NAME="54"> </A>
<B class="number">54</B>&nbsp;הָאוֹכֵל אֶת בְּשָׂרִי וְשׁוֹתֶה אֶת דָּמִי יֵשׁ לוֹ חַיֵּי עוֹלָם וַאֲנִי אָקִים אוֹתוֹ בַּיּוֹם הָאַחֲרוֹן,
<A NAME="55"> </A>
<B class="number">55</B>&nbsp;כִּי בְּשָׂרִי הוּא מַאֲכָל אֲמִתִּי וְדָמִי הוּא מַשְׁקֶה אֲמִתִּי.
<A NAME="56"> </A>
<B class="number">56</B>&nbsp;הָאוֹכֵל אֶת בְּשָׂרִי וְשׁוֹתֶה אֶת דָּמִי שׁוֹכֵן בִּי וַאֲנִי בּוֹ.
<A NAME="57"> </A>
<B class="number">57</B>&nbsp;כְּמוֹ שֶׁהָאָב הַחַי שָׁלַח אוֹתִי וַאֲנִי חַי בִּגְלַל הָאָב, גַּם הָאוֹכֵל אוֹתִי אַף הוּא יִחְיֶה בִּגְלָלִי.
<A NAME="58"> </A>
<B class="number">58</B>&nbsp;זֶהוּ הַלֶּחֶם אֲשֶׁר יָרַד מִן הַשָּׁמַיִם: לֹא כְּמוֹ שֶׁאָכְלוּ הָאָבוֹת וָמֵתוּ. הָאוֹכֵל אֶת הַלֶּחֶם הַזֶּה יִחְיֶה לְעוֹלָם."
<A NAME="59"> </A>
<B class="number">59</B>&nbsp;אֶת הַדְּבָרִים הָאֵלֶּה אָמַר בְּבֵית הַכְּנֶסֶת כַּאֲשֶׁר לִמֵּד בִּכְפַר נַחוּם.</p>
<a name="afe"> </a>
<h2>דברי חיי עולם</h2>
<p>
<A NAME="60"> </A>
<B class="number">60</B>&nbsp;רַבִּים מִתַּלְמִידָיו שֶׁשָּׁמְעוּ זֹאת אָמְרוּ: "קָשֶׁה הַדָּבָר הַזֶּה; מִי יָכוֹל לִשְׁמֹעַ אוֹתוֹ?"
<A NAME="61"> </A>
<B class="number">61</B>&nbsp;יֵשׁוּעַ יָדַע בְּלִבּוֹ שֶׁתַּלְמִידָיו רוֹטְנִים עַל זֹאת וּלְפִיכָךְ אָמַר לָהֶם: "הַאִם זֶה מַכְשִׁיל אֶתְכֶם?
<A NAME="62"> </A>
<B class="number">62</B>&nbsp;וּמָה אִם תִּרְאוּ אֶת בֶּן-הָאָדָם עוֹלֶה אֶל אֲשֶׁר הָיָה שָׁם בָּרִאשׁוֹנָה?
<A NAME="63"> </A>
<B class="number">63</B>&nbsp;הָרוּחַ הִיא הַמְחַיָּה; הַבָּשָׂר אֵינוֹ מוֹעִיל כְּלוּם. הַדְּבָרִים שֶׁדִּבַּרְתִּי אֲלֵיכֶם רוּחַ הֵם וְחַיִּים.
<A NAME="64"> </A>
<B class="number">64</B>&nbsp;אַךְ יֵשׁ אֲנָשִׁים מִכֶּם שֶׁאֵינָם מַאֲמִינִים"; שֶׁכֵּן יֵשׁוּעַ יָדַע מֵרֹאשׁ מִי הֵם שֶׁאֵינָם מַאֲמִינִים וּמִי יַסְגִּיר אוֹתוֹ.
<A NAME="65"> </A>
<B class="number">65</B>&nbsp;הוֹסִיף וְאָמַר: "עַל-כֵּן אָמַרְתִּי לָכֶם שֶׁאֵין אִישׁ יָכוֹל לָבוֹא אֵלַי אֶלָּא אִם כֵּן נִתַּן לוֹ מֵאֵת הָאָב."
<A NAME="66"> </A>
<B class="number">66</B>&nbsp;בְּשֶׁל הַדָּבָר הַזֶּה נָסוֹגוּ רַבִּים מִתַּלְמִידָיו וְלֹא הוֹסִיפוּ לְהִתְהַלֵּךְ אִתּוֹ.
<A NAME="67"> </A>
<B class="number">67</B>&nbsp;אָמַר יֵשׁוּעַ אֶל הַשְּׁנֵים-עָשָׂר: "שֶׁמָּא גַּם אַתֶּם רוֹצִים לָלֶכֶת?"
<A NAME="68"> </A>
<B class="number">68</B>&nbsp;הֵשִׁיב לוֹ שִׁמְעוֹן כֵּיפָא: "אֲדוֹנֵנוּ, אֶל מִי נֵלֵךְ? דִּבְרֵי חַיֵּי עוֹלָם עִמְּךָ.
<A NAME="69"> </A>
<B class="number">69</B>&nbsp;וַאֲנַחְנוּ הֶאֱמַנּוּ וְיָדַעְנוּ שֶׁאַתָּה קְדוֹשׁ הָאֱלֹהִים."
<A NAME="70"> </A>
<B class="number">70</B>&nbsp;אָמַר לָהֶם יֵשׁוּעַ: "הֲרֵי אֲנִי בָּחַרְתִּי אֶתְכֶם, הַשְּׁנֵים-עָשָׂר, וְאֶחָד מִכֶּם שָׂטָן."
<A NAME="71"> </A>
<B class="number">71</B>&nbsp;יֵשׁוּעַ דִּבֵּר עַל יְהוּדָה בֶּן שִׁמְעוֹן אִישׁ קְרִיּוֹת, כִּי הוּא הָיָה עָתִיד לְהַסְגִּיר אוֹתוֹ וְהוּא אֶחָד מִן הַשְּׁנֵים-עָשָׂר.</p>
<a href="John07.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>