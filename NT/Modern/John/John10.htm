<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>John10</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="John09.htm">לפרק הקודם</a>
<a name="aja"> </a>
<h1>הבשורה על-פי יוחנן<br>
פרק י</h1>
<a name="ajb"> </a>
<h2>הרועה הטוב</h2>
<p>
<A NAME="1"> </A>
<B class="number">1</B>&nbsp;"אָמֵן אָמֵן אֲנִי אוֹמֵר לָכֶם, מִי שֶׁאֵינוֹ נִכְנָס אֶל מִכְלָא הַצֹּאן דֶּרֶךְ הַשַּׁעַר, אֶלָּא מְטַפֵּס בְּדֶרֶך אַחֶרֶת, גַּנָּב הוּא וְשׁוֹדֵד.(<a href="../../Tenach/Yirmiah/Yirmiah23.htm#1">ירמיהו כג' א'-ג'</a>;&nbsp;<a href="../../Tenach/Yechezkel/Yechezkel34.htm#2">יחזקאל לד' ב'-ג'</a>)
<A NAME="2"> </A>
<B class="number">2</B>&nbsp;הַנִּכְנָס דֶּרֶךְ הַשַּׁעַר הוּא רוֹעֵה הַצֹּאן.
<A NAME="3"> </A>
<B class="number">3</B>&nbsp;לוֹ יִפְתַּח שׁוֹמֵר הַשַּׁעַר, וְהַצֹּאן שׁוֹמְעוֹת בְּקוֹלוֹ. הוּא קוֹרֵא לְצֹאנוֹ בְּשֵׁם וּמוֹצִיא אוֹתָן.(<a href="../../Tenach/Yishayah/Yishayah43.htm#1">ישעיהו מג' א'</a>)
<A NAME="4"> </A>
<B class="number">4</B>&nbsp;לְאַחַר שֶׁהוֹצִיא אֶת כָּל אֲשֶׁר לוֹ הוּא הוֹלֵךְ לִפְנֵיהֶן וְהַצֹּאן הוֹלְכוֹת אַחֲרָיו, כִּי מַכִּירוֹת הֵן אֶת קוֹלוֹ.
<A NAME="5"> </A>
<B class="number">5</B>&nbsp;אֲחֲרֵי זָר לֹא תֵּלַכְנָה כִּי אִם תִּבְרַחְנָה מִמֶּנּוּ, מִפְּנֵי שֶׁאֵינָן מַכִּירוֹת אֶת קוֹלָם שֶׁל זָרִים."
<A NAME="6"> </A>
<B class="number">6</B>&nbsp;אֶת הַמָּשָׁל הַזֶּה אָמַר לָהֶם יֵשׁוּעַ, אַךְ הֵם לֹא הֵבִינוּ אֶת פֵּשֶׁר הַדְּבָרִים שֶׁדִּבֵּר אֲלֵיהֶם.
<A NAME="7"> </A>
<B class="number">7</B>&nbsp;הוֹסִיף יֵשׁוּעַ וְאָמַר: "אָמֵן אָמֵן אֲנִי אוֹמֵר לָכֶם, אֲנִי הוּא שַׁעַר הַצֹּאן.
<A NAME="8"> </A>
<B class="number">8</B>&nbsp;כָּל אֲשֶׁר בָּאוּ לְפָנַי גַּנָּבִים הֵם וְשׁוֹדְדִים, וְהַצֹּאן לֹא שָׁמְעוּ לָהֶם.
<A NAME="9"> </A>
<B class="number">9</B>&nbsp;אֲנִי הַשַּׁעַר. אִישׁ אִם יִכָּנֵס דַּרְכִּי -- יִוָּשַׁע; הוּא יִכָּנֵס וְיֵצֵא וְיִמְצָא מִרְעֶה.
<A NAME="10"> </A>
<B class="number">10</B>&nbsp;אֵין הַגַּנָּב בָּא אֶלָּא לִגְנֹב וְלַהֲרֹג וּלְהַשְׁמִיד. אֲנִי בָּאתִי כְּדֵי שֶׁיִּהְיוּ לָהֶם חַיִּים וּבְשֶׁפַע שֶׁיִּהְיוּ לָהֶם.
<A NAME="11"> </A>
<B class="number">11</B>&nbsp;אֲנִי הָרוֹעֶה הַטּוֹב. הָרוֹעֶה הַטּוֹב נוֹתֵן אֶת נַפְשׁוֹ בְּעַד הַצֹּאן.(<a href="../../Tenach/Tehillim/Tehillim23.htm#1">תהילים כג' א'</a>;&nbsp;<a href="../../Tenach/Yishayah/Yishayah40.htm#11">ישעיהו מ' יא'</a>;&nbsp;<a href="../../Tenach/Yechezkel/Yechezkel34.htm#11">יחזקאל לד' יא'-טז'</a>)
<A NAME="12"> </A>
<B class="number">12</B>&nbsp;הַשָּׂכִיר, שֶׁאֵינֶנּוּ רוֹעֶה וְהַצֹּאן אֵינָן צֹאנוֹ, כִּרְאוֹתוֹ אֶת הַזְּאֵב בָּא, עוֹזֵב אֶת הַצֹּאן וּבוֹרֵחַ וְהַזְּאֵב חוֹטֵף וּמְפַזֵּר אוֹתָן,(<a href="../../Tenach/Zecharyah/Zecharyah11.htm#17">זכריה יא' יז'</a>;&nbsp;<a href="../../Tenach/Yechezkel/Yechezkel34.htm#2">יחזקאל לד' ב'-ו'</a>)
<A NAME="13"> </A>
<B class="number">13</B>&nbsp;שְׁכֵּן הַבּוֹרֵחַ אֵינוֹ אֶלָּא שָׂכִיר וְאֵין הוּא דּוֹאֵג לַצֹּאן.
<A NAME="14"> </A>
<B class="number">14</B>&nbsp;אֲנִי הָרוֹעֶה הַטּוֹב. אֲנִי מַכִּיר אֶת שֶׁלִּי וְשֶׁלִּי מַכִּירִים אוֹתִי,
<A NAME="15"> </A>
<B class="number">15</B>&nbsp;כְּשֵׁם שֶׁהָאָב מַכִּיר אוֹתִי וַאֲנִי מַכִּיר אֶת הָאָב; וְאֶת נַפְשִׁי נוֹתֵן אֲנִי בְּעַד הַצֹּאן.
<A NAME="16"> </A>
<B class="number">16</B>&nbsp;גַּם צֹאן אֲחֵרוֹת יֵשׁ לִי, אֲשֶׁר אֵינָן מִן הַמִּכְלָא הַזֶּה. עָלַי לְהַנְהִיג גַּם אוֹתָן. הֵן אֶת קוֹלִי תִּשְׁמַעְנָה וְיִהְיֶה עֵדֶר אֶחָד וְרוֹעֶה אֶחָד.
<A NAME="17"> </A>
<B class="number">17</B>&nbsp;מִשּׁוּם כָּךְ אוֹהֵב אוֹתִי הָאָב: מִשּׁוּם שֶׁאֲנִי נוֹתֵן אֶת נַפְשִׁי וְאֶקַּח אוֹתָהּ שׁוּב.
<A NAME="18"> </A>
<B class="number">18</B>&nbsp;אִישׁ לֹא נָטַל אוֹתָהּ מִמֶּנִּי, אֶלָּא שֶׁאֲנִי נוֹתֵן אוֹתָהּ מֵעַצְמִי. יֵשׁ לִי סַמְכוּת לָתֵת אוֹתָהּ וְיֵשׁ לִי סַמְכוּת לָקַחַת אוֹתָהּ שׁוּב. אֶת הַמִּצְוָה הַזֹּאת קִבַּלְתִּי מֵאֵת אָבִי."
<A NAME="19"> </A>
<B class="number">19</B>&nbsp;שׁוּב נָפְלָה מַחֲלֹקֶת בֵּינֵיהֶם בִּגְלַל דְּבָרָיו אֵלֶּה.
<A NAME="20"> </A>
<B class="number">20</B>&nbsp;אָמְרוּ רַבִּים מֵהֶם: "שֵׁד בּוֹ; הוּא מְשֻׁגָּע. לָמָּה אַתֶּם מַקְשִׁיבִים אֵלָיו?"
<A NAME="21"> </A>
<B class="number">21</B>&nbsp;אֲחֵרִים אָמְרוּ: "אֵלֶּה אֵינָן מִלִּים שֶׁל אֲחוּז שֵׁד. הַאִם יָכוֹל שֵׁד לִפְקֹחַ עֵינֵי עִוְרִים?"</p>
<a name="ajc"> </a>
<h2>טענה של חילול השם נגד ישוע</h2>
<p>
<A NAME="22"> </A>
<B class="number">22</B>&nbsp;אוֹתָהּ עֵת חָגְגוּ בִּירוּשָׁלַיִם אֶת חַג הַחֲנֻכָּה. חֹרֶף הָיָה.
<A NAME="23"> </A>
<B class="number">23</B>&nbsp;כַּאֲשֶׁר הִתְהַלֵּךְ יֵשׁוּעַ בְּבֵית הַמִּקְדָּשׁ בְּאוּלָם שְׁלֹמֹה,
<A NAME="24"> </A>
<B class="number">24</B>&nbsp;הִקִּיפוּהוּ וְאָמְרוּ לוֹ: "עַד מָתַי תַּחֲזִיק אֶת נַפְשֵׁנוּ בְּמֶתַח? אִם אַתָּה הַמָּשִׁיחַ, אֱמֹר לָנוּ בְּבֵרוּר."
<A NAME="25"> </A>
<B class="number">25</B>&nbsp;הֵשִׁיב לָהֶם יֵשׁוּעַ: "אָמַרְתִּי לָכֶם וְאֵינְכֶם מַאֲמִינִים. הַמַּעֲשִׂים שֶׁאֲנִי עוֹשֶׂה בְּשֵׁם אָבִי -- אֵלֶּה מְעִידִים עָלַי,
<A NAME="26"> </A>
<B class="number">26</B>&nbsp;אַךְ אַתֶּם אֵינְכֶם מַאֲמִינִים מִשּׁוּם שֶׁאֵינְכֶם מִצֹּאנִי.
<A NAME="27"> </A>
<B class="number">27</B>&nbsp;צֹאנִי שׁוֹמְעוֹת אֶת קוֹלִי וַאֲנִי מַכִּיר אוֹתָן; הֵן הוֹלְכוֹת אַחֲרַי
<A NAME="28"> </A>
<B class="number">28</B>&nbsp;וַאֲנִי נוֹתֵן לָהֶן חַיֵּי עוֹלָם; וְלֹא תֹּאבַדְנָה לְעוֹלָם, אַף לֹא יַחֲטֹף אוֹתָן אִישׁ מִיָּדִי.
<A NAME="29"> </A>
<B class="number">29</B>&nbsp;אָבִי שֶׁנָּתַן אוֹתָן לִי גָּדוֹל מִכֹּל וְאֵין אִישׁ יָכוֹל לַחֲטֹף אוֹתָן מִיָּד הָאָב.(<a href="../../Tenach/Yishayah/Yishayah49.htm#16">ישעיהו מט' טז'</a>)
<A NAME="30"> </A>
<B class="number">30</B>&nbsp;אֲנִי וְהָאָב אֶחָד אֲנַחְנוּ."
<A NAME="31"> </A>
<B class="number">31</B>&nbsp;שׁוּב הֵרִימוּ אֲבָנִים כְּדֵי לִרְגֹּם אוֹתוֹ.
<A NAME="32"> </A>
<B class="number">32</B>&nbsp;הֵשִׁיב לָהֶם יֵשׁוּעַ: "מַעֲשִׂים טוֹבִים רַבִּים הֶרְאֵיתִי לָכֶם מֵאֵת הָאָב; עַל אֵיזֶה מַעֲשֶׂה מֵהֶם תִּרְגְּמוּנִי?"
<A NAME="33"> </A>
<B class="number">33</B>&nbsp;עָנוּ לוֹ: "לֹא עַל מַעֲשֶׂה טוֹב נִרְגֹּם אוֹתְךָ, אֶלָּא עַל חִלּוּל שֵׁם שָׁמַיִם וְעַל שֶׁבִּהְיוֹתְךָ אָדָם אַתָּה עוֹשֶׂה אֶת עַצְמְךָ אֱלֹהִים."
<A NAME="34"> </A>
<B class="number">34</B>&nbsp;הֵשִׁיב לָהֶם יֵשׁוּעַ: "כְּלוּם לֹא כָּתוּב בְּתוֹרַתְכֶם, 'אֲנִי-אָמַרְתִּי אֱלֹהִים אַתֶּם'?(<a href="../../Tenach/Tehillim/Tehillim82.htm#6">תהילים פב' ו'</a>)
<A NAME="35"> </A>
<B class="number">35</B>&nbsp;אִם הוּא אָמַר 'אֱלֹהִים' לְאֵלֶּה אֲשֶׁר דְּבַר אֱלֹהִים הָיָה אֲלֵיהֶם -- וְאֶת הַכָּתוּב אִי אֶפְשָׁר לְהָפֵר --
<A NAME="36"> </A>
<B class="number">36</B>&nbsp;הַאִם תֹּאמְרוּ אַתֶּם לָזֶה אֲשֶׁר הָאָב קִדְּשׁוֹ וְשָׁלַח אוֹתוֹ אֶל הָעוֹלָם, 'מְגַדֵּף אַתָּה', מִשּׁוּם שֶׁאָמַרְתִּי 'בֶּן-אֱלֹהִים אֲנִי'?
<A NAME="37"> </A>
<B class="number">37</B>&nbsp;אִם אֵינֶנִּי עוֹשֶׂה אֶת מַעֲשֵׂי אָבִי, אַל תַּאֲמִינוּ לִי.
<A NAME="38"> </A>
<B class="number">38</B>&nbsp;אֲבָל אִם אֲנִי עוֹשֶׂה, אַף אִם אֵינְכֶם מַאֲמִינִים לִי, הַאֲמִינוּ לַמַּעֲשִׂים, לְמַעַן תַּכִּירוּ וְתֵדְעוּ שֶׁהָאָב בִּי וַאֲנִי בָּאָב."
<A NAME="39"> </A>
<B class="number">39</B>&nbsp;אָז נִסּוּ שׁוּב לִתְפֹּס אוֹתוֹ וְהוּא חָמַק מִיָּדָם.
<A NAME="40"> </A>
<B class="number">40</B>&nbsp;הוּא הָלַךְ וְשָׁב אֶל עֵבֶר הַיַּרְדֵּן, אֶל הַמָּקוֹם אֲשֶׁר שָׁם הִטְבִּיל יוֹחָנָן בָּרִאשׁוֹנָה, וְנִשְׁאַר שָׁם.
<A NAME="41"> </A>
<B class="number">41</B>&nbsp;רַבִּים בָּאוּ אֵלָיו. אָמְרוּ: "יוֹחָנָן לֹא עָשָׂה שׁוּם נֵס, אַךְ כָּל מַה שֶּׁאָמַר יוֹחָנָן עַל הָאִישׁ הַזֶּה הָיָה אֱמֶת."
<A NAME="42"> </A>
<B class="number">42</B>&nbsp;וְרַבִּים הֶאֱמִינוּ בּוֹ שָׁם.</p>
<a href="John11.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>