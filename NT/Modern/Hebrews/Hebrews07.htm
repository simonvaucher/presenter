<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Hebrews7</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Hebrews06.htm">לפרק הקודם</a>
<a name="aga"> </a>
<h1>אגרת אל העברים<br>
פרק ז</h1>
<a name="agb"> </a>
<h2>כהונת מלכי-צדק</h2>
<p>
<A NAME="1"> </A>
<B class="number">1</B>&nbsp;מַלְכִּי-צֶדֶק זֶה, מֶלֶךְ שָׁלֵם, כֹּהֵן לְאֵל עֶלְיוֹן, אֲשֶׁר יָצָא לִקְרַאת אַבְרָהָם בְּשׁוּב אַבְרָהָם מֵהַכּוֹת אֶת הַמְּלָכִים וּבֵרֵךְ אוֹתוֹ,(<a href="../../Tenach/Bereshit/Bereshit14.htm#18">בראשית יד' יח'-כ'</a>)
<A NAME="2"> </A>
<B class="number">2</B>&nbsp;וַאֲשֶׁר אַבְרָהָם חָלַק לוֹ מַעֲשֵׂר מִכֹּל, פֵּרוּשׁ שְׁמוֹ בָּרִאשׁוֹנָה מֶלֶךְ צֶדֶק; וְהוּא גַּם מֶלֶךְ שָׁלֵם, שֶׁפֵּרוּשׁוֹ מֶלֶךְ הַשָּׁלוֹם;(<a href="../../Tenach/Yirmiah/Yirmiah23.htm#5">ירמיהו כג' ה'</a>;&nbsp;<a href="../../Tenach/Yishayah/Yishayah09.htm#5">ישעיהו ט' ה'</a>)
<A NAME="3"> </A>
<B class="number">3</B>&nbsp;בְּלֹא אָב, בְּלֹא אֵם, בְּלֹא צִיּוּן יוּחֲסִין, אֵין תְּחִלָּה לְיָמָיו וְגַם לֹא סוֹף לְחַיָּיו, וּבִהְיוֹתוֹ דּוֹמֶה לְבֶן-הָאֱלֹהִים הוּא נִשְׁאָר כֹּהֵן לְתָמִיד.
<A NAME="4"> </A>
<B class="number">4</B>&nbsp;רְאוּ מַה גָּדוֹל הוּא זֶה אֲשֶׁר אַבְרָהָם אָבִינוּ נָתַן לוֹ מַעֲשֵׂר מִמֵּיטַב הַשָּׁלָל.
<A NAME="5"> </A>
<B class="number">5</B>&nbsp;הֲלֹא בְּנֵי לֵוִי, הַיּוֹרְשִׁים אֶת הַכְּהֻנָּה, צֻוּוּ עַל-פִּי הַתּוֹרָה לָקַחַת מַעֲשֵׂר מִן הָעָם,(<a href="../../Tenach/Bemidbar/Bemidbar18.htm#21">במדבר יח' כא'-לא'</a>) כְּלוֹמַר מֵאֲחֵיהֶם, הֲגַם שֶׁהַלָּלוּ יוֹצְאֵי יֶרֶךְ אַבְרָהָם.
<A NAME="6"> </A>
<B class="number">6</B>&nbsp;אֲבָל הוּא אֲשֶׁר לֹא הִתְיַחֵשׂ עַל מִשְׁפַּחְתָּם לָקַח מַעֲשֵׂר מֵאַבְרָהָם וּבֵרֵךְ אֶת זֶה שֶׁהָיוּ לוֹ הַהַבְטָחוֹת.(<span class="x" onmousemove="Show('perush','הנ&quot;ל פסוק 1' ,event);" onmouseout="Hide();">***</span>)
<A NAME="7"> </A>
<B class="number">7</B>&nbsp;אֵין עוֹרְרִים עַל כָּךְ שֶׁהַקָּטֹן יְבֹרַךְ מִפִּי הַגָּדוֹל מִמֶּנּוּ.
<A NAME="8"> </A>
<B class="number">8</B>&nbsp;וְהִנֵה כָּאן לוֹקְחִים אֶת הַמַּעֲשֵׂר בְּנֵי אָדָם שֶׁסּוֹפָם לָמוּת, אַךְ שָׁם -- מִי שֶׁהוּעַד עָלָיו שֶׁהוּא חַי.
<A NAME="9"> </A>
<B class="number">9</B>&nbsp;וְאֶפְשָׁר לוֹמַר שֶׁגַּם לֵוִי, מְקַבֵּל הַמַּעְשְׂרוֹת, נָתַן מַעֲשֵׂר עַל-יְדֵי אַבְרָהָם,
<A NAME="10"> </A>
<B class="number">10</B>&nbsp;כִּי הָיָה בְּחַלְצֵי אָבִיו אַבְרָהָם בְּצֵאת מַלְכִּי-צֶדֶק לִקְרָאתוֹ.
<A NAME="11"> </A>
<B class="number">11</B>&nbsp;לָכֵן אִלּוּ הֻשְּׂגָה שְׁלֵמוּת עַל-יְדֵי כְּהֻנַּת לֵוִי, שֶׁבִּזְמַנָּהּ קִבֵּל הָעָם אֶת הַתּוֹרָה,(<a href="../../Tenach/Devarim/Devarim17.htm#11">דברים יז' יא'-יב'</a>) מַה צֹּרֶךְ עוֹד שֶׁיָּקוּם כֹּהֵן אַחֵר עַל-דִּבְרָתִי מַלְכִּי-צֶדֶק (<a href="../../Tenach/Tehillim/Tehillimb0.htm#4">תהילים קי' ד'</a>) וְלֹא יִקָּרֵא עַל-דִּבְרָתִי אַהֲרֹן?
<A NAME="12"> </A>
<B class="number">12</B>&nbsp;אָכֵן כַּאֲשֶׁר מִשְׁתַּנֵּית הַכְּהֻנָּה, מִן הַהֶכְרֵחַ שֶׁתִּשְׁתַּנֶּה גַּם הַתּוֹרָה.
<A NAME="13"> </A>
<B class="number">13</B>&nbsp;וּמִי שֶׁנֶּאֱמַר עָלָיו הַדָּבָר הַזֶּה שַׁיָּךְ לְשֵׁבֶט אַחֵר אֲשֶׁר אִישׁ מִבָּנָיו לֹא שֵׁרֵת בַּמִּזְבֵּחַ.
<A NAME="14"> </A>
<B class="number">14</B>&nbsp;הֵן גָּלוּי וְיָדוּעַ שֶׁאֲדוֹנֵנוּ צָמַח מִיהוּדָה, שֵׁבֶט אֲשֶׁר מֹשֶׁה לֹא דִּבֵּר עָלָיו דָּבָר בְּעִנְיַן כְּהֻנָּה.
<A NAME="15"> </A>
<B class="number">15</B>&nbsp;וְזֶה בָּרוּר עוֹד יוֹתֵר כַּאֲשֶׁר, בְּדוֹמֶה לְמַלְכִּי-צֶדֶק, קָם כֹּהֵן אַחֵר
<A NAME="16"> </A>
<B class="number">16</B>&nbsp;שֶׁהָיָה לְכֹהֵן לֹא עַל-פִּי תּוֹרַת חֻקִּים הַתְּלוּיָה בְּבָשָׂר וָדָם, אֶלָּא מִתֹּקֶף כֹּחַ הַחַיִּים שֶׁאֵין לָהֶם הֶפְסֵק.
<A NAME="17"> </A>
<B class="number">17</B>&nbsp;הֵן הֵעִיד עָלָיו, "אַתָּה-כֹהֵן לְעוֹלָם עַל-דִּבְרָתִי מַלְכִּי-צֶדֶק."(<span class="x" onmousemove="Show('perush','הנ&quot;ל פסוק 11' ,event);" onmouseout="Hide();">***</span>)
<A NAME="18"> </A>
<B class="number">18</B>&nbsp;וְאָכֵן הַמִּצְוָה שֶׁנִּתְּנָה בֶּעָבָר מִתְבַּטֶּלֶת בִּגְלַל חֻלְשָׁתָהּ וְאִי יְכָלְתָּהּ לְהוֹעִיל,
<A NAME="19"> </A>
<B class="number">19</B>&nbsp;שֶׁכֵּן הַתּוֹרָה לֹא הִשְׁלִימָה דָּבָר; לְעֻמַּת זֹאת בָּאָה תִּקְוָה טוֹבָה יוֹתֵר וְעַל-יָדֶיהָ אֲנַחְנוּ מִתְקָרְבִים לֵאלֹהִים.
<A NAME="20"> </A>
<B class="number">20</B>&nbsp;וּכְשֵׁם שֶׁזֶּה לֹא הָיָה בְּלִי שְׁבוּעָה --
<A NAME="21"> </A>
<B class="number">21</B>&nbsp;אָמְנָם הַלָּלוּ הָיוּ לְכֹהֲנִים בְּלִי שְׁבוּעָה, אַךְ הוּא בִּשְׁבוּעָה, עַל-יְדֵי הָאוֹמֵר לוֹ, "נִשְׁבַּע אֱלֹהִים וְלֹא יִנָּחֵם, אַתָּה-כֹהֵן לְעוֹלָם עַל-דִּבְרָתִי מַלְכִּי-צֶדֶק"(<span class="x" onmousemove="Show('perush','הנ&quot;ל פסוק 11' ,event);" onmouseout="Hide();">***</span>) --
<A NAME="22"> </A>
<B class="number">22</B>&nbsp;כָּךְ גַּם טוֹבָה יוֹתֵר הַבְּרִית אֲשֶׁר יֵשׁוּעַ נִהְיָה עָרֵב לָהּ.
<A NAME="23"> </A>
<B class="number">23</B>&nbsp;וְרַבִּים הָיוּ לְכֹהֲנִים, כִּי הַמָּוֶת מְנָעָם מִלְּהַמְשִׁיךְ בַּכְּהֻנָה.
<A NAME="24"> </A>
<B class="number">24</B>&nbsp;אֲבָל זֶה, מִכֵּיוָן שֶׁהוּא נִשְׁאָר לְעוֹלָם, יֵשׁ לוֹ כְּהֻנָּה שֶׁאֵינֶנָּה עוֹבֶרֶת.
<A NAME="25"> </A>
<B class="number">25</B>&nbsp;לָכֵן הוּא גַּם יָכוֹל לְהוֹשִׁיעַ לָנֶצַח אֶת הַבָּאִים לֵאלֹהִים דַּרְכּוֹ, כִּי חַי הוּא תָּמִיד כְּדֵי לְהַפְגִּיעַ בַּעֲדָם.
<A NAME="26"> </A>
<B class="number">26</B>&nbsp;אָכֵן כֹּהֵן גָּדוֹל כָּזֶה יָאֶה לָנוּ -- קָדוֹש, תָּמִים, טָהוֹר, נִבְדָּל מֵחוֹטְאִים וְנִשָּׂא מֵעַל הַשָּׁמַיִם,
<A NAME="27"> </A>
<B class="number">27</B>&nbsp;אֲשֶׁר אֵינוֹ צָרִיךְ יוֹם יוֹם, כַּכֹּהֲנִים הַגְּדוֹלִים, תְּחִלָּה לְהַקְרִיב קָרְבָּנוֹת עַל חֲטָאָיו וְאַחֲרֵי כֵן עַל חֲטָאֵי הָעָם;(<a href="../../Tenach/Vayikra/Vayikra09.htm#7">ויקרא ט' ז'</a>;&nbsp;<a href="../../Tenach/Vayikra/Vayikra09.htm#15">ט' טו'</a>) כִּי זֹאת עָשָׂה אַחַת וּלְתָמִיד בְּהַקְרִיבוֹ אֶת עַצְמוֹ.
<A NAME="28"> </A>
<B class="number">28</B>&nbsp;הֵן הַתּוֹרָה מִנְּתָה בְּנֵי אָדָם חֲלָשִׁים לְתַפְקִיד שֶׁל כֹּהֲנִים גְּדוֹלִים, אַךְ דְּבַר הַשְּׁבוּעָה שֶׁנֶּאֱמַר לְאַחַר הַתּוֹרָה הֶעֱמִיד אֶת הַבֵּן אֲשֶׁר הֻשְׁלַם לְעוֹלָם.</p>
<a href="Hebrews08.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>