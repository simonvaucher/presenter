<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Hebrews9</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Hebrews08.htm">לפרק הקודם</a>
<a name="aia"> </a>
<h1>אגרת אל העברים<br>
פרק ט</h1>
<a name="aib"> </a>
<h2>המקדש בארץ לעומת המקדש בשמים</h2>
<p>
<A NAME="1"> </A>
<B class="number">1</B>&nbsp;וּבְכֵן לַבְּרִית הָרִאשׁוֹנָה הָיוּ גַּם דִּינֵי עֲבוֹדָה וְגַם מִקְדָּשׁ גַּשְׁמִי בָּאָרֶץ;
<A NAME="2"> </A>
<B class="number">2</B>&nbsp;כִּי הוּקַם מִשְׁכָּן חִיצוֹן אֲשֶׁר בּוֹ הַמְּנוֹרָה וְהַשֻּׁלְחָן וְלֶחֶם הַפָּנִים, וְהוּא נִקְרָא קֹדֶשׁ.(<a href="../../Tenach/Shemot/Shemot40.htm#22">שמות מ' כב'-כד'</a>)
<A NAME="3"> </A>
<B class="number">3</B>&nbsp;וּמִבֵּית לַפָּרֹכֶת הַשְּׁנִיָּה מִשְׁכָּן הַנִּקְרָא קֹדֶשׁ הַקֳּדָשִׁים (<a href="../../Tenach/Shemot/Shemot26.htm#31">שמות כו' לא'-לג'</a>)
<A NAME="4"> </A>
<B class="number">4</B>&nbsp;וּבוֹ מִזְבַּח זָהָב לִקְטֹרֶת וַאֲרוֹן הַבְּרִית הַמְצֻפֶּה זָהָב סָבִיב. וּבָאָרוֹן צִנְצֶנֶת זָהָב אֲשֶׁר הַמָּן בְּתוֹכָהּ, מַטֵּה אַהֲרֹן אֲשֶׁר פָּרַח, וְלוּחוֹת הַבְּרִית;(<a href="../../Tenach/Vayikra/Vayikra16.htm#12">ויקרא טז' יב'</a>;&nbsp;<a href="../../Tenach/Shemot/Shemot16.htm#33">שמות טז' לג'</a>;&nbsp;<a href="../../Tenach/Shemot/Shemot25.htm#10">כה' י'</a>;&nbsp;<a href="../../Tenach/Bemidbar/Bemidbar17.htm#23">במדבר יז' כג'</a>;&nbsp;<a href="../../Tenach/Devarim/Devarim10.htm#5">דברים י' ה'</a>)
<A NAME="5"> </A>
<B class="number">5</B>&nbsp;וּמִמַּעַל לוֹ כְּרוּבֵי הַכָּבוֹד הַסּוֹכְכִים עַל הַכַּפֹּרֶת.(<a href="../../Tenach/Yishayah/Yishayah37.htm#16">ישעיהו לז' טז'</a>) לֹא נְדַבֵּר כָּעֵת עַל כָּל אֶחָד וְאֶחָד מֵהֶם.
<A NAME="6"> </A>
<B class="number">6</B>&nbsp;בִּהְיוֹת כָּל אֵלֶּה עֲרוּכִים כָּךְ, נִכְנָסִים הַכֹּהֲנִים בִּקְבִיעוּת אֶל הַמִּשְׁכָּן הַחִיצוֹן לְמַלֵּא אֶת שֵׁרוּתָם.(<a href="../../Tenach/Shemot/Shemot30.htm#7">שמות ל' ז'-ח'</a>)
<A NAME="7"> </A>
<B class="number">7</B>&nbsp;אֲבָל אֶל הַמִּשְׁכָּן הַפְּנִימִי נִכְנָס הַכֹּהֵן הַגָּדוֹל לְבַדּוֹ פַּעַם אַחַת בְּשָׁנָה, לֹא בְּלִי דָּם אֲשֶׁר הוּא מַקְרִיב בְּעַד עַצְמוֹ וּבְעַד שִׁגְגוֹת הָעָם.(<a href="../../Tenach/Vayikra/Vayikra16.htm#29">ויקרא טז' כט'-לד'</a>)
<A NAME="8"> </A>
<B class="number">8</B>&nbsp;בָּזֹאת רוּחַ הַקֹּדֶשׁ מוֹדִיעָה שֶׁהַדֶּרֶךְ אֶל הַקֹּדֶשׁ אֵינָהּ נִגְלֵית כָּל עוֹד הַמִּשְׁכָּן הַחִיצוֹן עוֹמֵד עַל מְכוֹנוֹ,
<A NAME="9"> </A>
<B class="number">9</B>&nbsp;וְזֶה מָשָׁל לַזְּמַן הַזֶּה, כַּאֲשֶׁר מַקְרִיבִים מְנָחוֹת וּזְבָחִים שֶׁאֵינָם יְכוֹלִים לְהָבִיא אֶת מְשָׁרֵת הַקֹּדֶשׁ לִידֵי שְׁלֵמוּת בְּמַצְפּוּנוֹ,
<A NAME="10"> </A>
<B class="number">10</B>&nbsp;וְשֶׁאֵינָם אֶלָּא כְּרוּכִים בְּמַאֲכָל וּבְמַשְׁקֶה וּבְמִינֵי טְבִילוֹת -- פִּקּוּדֵי-תּוֹרָה חִיצוֹנִיִּים אֲשֶׁר נִתְּנוּ עַד עֵת תִּקּוּן.
<A NAME="11"> </A>
<B class="number">11</B>&nbsp;אֲבָל הַמָּשִׁיחַ, בְּבוֹאוֹ לִהְיוֹת כֹּהֵן גָּדוֹל לַטּוֹבוֹת הָעֲתִידוֹת, עָבַר בְּמִשְׁכָּן גָּדוֹל וּמֻשְׁלָם יוֹתֵר שֶׁאֵינוֹ מַעֲשֵׂה יָדַיִם -- כְּלוֹמַר, שֶׁאֵינוֹ שַׁיָּךְ לַבְּרִיאָה הַזֹּאת
<A NAME="12"> </A>
<B class="number">12</B>&nbsp;וּבְדָמוֹ הוּא, וְלֹא בְּדַם שְׂעִירִים וַעֲגָלִים, נִכְנַס אַחַת וּלְתָמִיד אֶל הַקֹּדֶשׁ וְהִשִּׂיג פְּדוּת עוֹלָמִים;(<a href="../../Tenach/Vayikra/Vayikra16.htm#15">ויקרא טז' טו'</a>)
<A NAME="13"> </A>
<B class="number">13</B>&nbsp;שֶׁכֵּן אִם דַּם פָּרִים וּשְׂעִירִים וְאֵפֶר הַפָּרָה, בְּהִזָּרְקָם עַל הַטְּמֵאִים, יְקַדְּשׁוּ עַד כְּדֵי לְטַהֵר אֶת הַגּוּף,
<A NAME="14"> </A>
<B class="number">14</B>&nbsp;עַל אַחַת כַּמָּה וְכַמָּה דָּמוֹ שֶׁל הַמָּשִׁיחַ אֲשֶׁר הִקְרִיב עַצְמוֹ לֵאלֹהִים בְּרוּחַ עוֹלָמִים וּבְלֹא מוּם -- יְטַהֵר אֶת מַצְפּוּנֵנוּ מִמַּעֲשֵׂי מָוֶת כְּדֵי שֶׁנַּעֲבֹד אֶת אֱלֹהִים חַיִּים.
<A NAME="15"> </A>
<B class="number">15</B>&nbsp;לָכֵן הוּא מְתַוֵּךְ לִבְרִית חֲדָשָׁה, וְעַל-יְדֵי כָּךְ -- מֵאַחַר שֶׁמֵּת לִפְדוֹת מִן הַפְּשָׁעִים אֲשֶׁר נַעֲשׂוּ בִּימֵי הַבְּרִית הָרִאשׁוֹנָה -- יְקַבְּלוּ הַמְקֹרָאִים אֶת נַחֲלַת עוֹלָם הַמֻּבְטַחַת.(<a href="../../Tenach/Yirmiah/Yirmiah31.htm#30">ירמיהו לא' ל'-לב'</a>)
<A NAME="16"> </A>
<B class="number">16</B>&nbsp;הֵן בְּהִמָּצֵא צַוָּאָה צָרִיךְ שֶׁיְּאֻשַּׁר דְּבַר מוֹתוֹ שֶׁל בַּעַל הַצַּוָּאָה;
<A NAME="17"> </A>
<B class="number">17</B>&nbsp;כִּי רַק בְּמוֹת הַמֵּת תִּכֹּן הַצַּוָּאָה, וְאֵין לָהּ תֹּקֶף כָּל עוֹד חַי בַּעַל הַצַּוָּאָה.
<A NAME="18"> </A>
<B class="number">18</B>&nbsp;לָכֵן גַּם חֲנֻכַּת הַבְּרִית הָרִאשׁוֹנָה לֹא הָיְתָה בְּלִי דָּם;
<A NAME="19"> </A>
<B class="number">19</B>&nbsp;כִּי כְּכַלּוֹת מֹשֶׁה לוֹמַר לְכָל הָעָם כָּל מִצְוָה לְפִי הַתּוֹרָה, לָקַח אֶת דַּם הָעֲגָלִים וְהַשְּׂעִירִים עִם מַיִם וְתוֹלַעַת שָׁנִי וְאֵזוֹב, וְזָרַק אוֹתָם עַל הַסֵּפֶר וְעַל כָּל הָעָם,
<A NAME="20"> </A>
<B class="number">20</B>&nbsp;בְּאָמְרוֹ, "הִנֵּה דַם-הַבְּרִית אֲשֶׁר צִוָּה אֶתְכֶם אֱלֹהִים."(<a href="../../Tenach/Shemot/Shemot24.htm#6">שמות כד' ו'-ח'</a>)
<A NAME="21"> </A>
<B class="number">21</B>&nbsp;וְכֵן גַּם עַל הַמִּשְׁכָּן וְעַל כָּל כְּלֵי הַשָּׁרֵת הִזָּה אֶת הַדָּם.
<A NAME="22"> </A>
<B class="number">22</B>&nbsp;אָכֵן עַל-פִּי הַתּוֹרָה כִּמְעַט הַכֹּל מְטֹהָר בְּדָם, וּבְלֹא שְׁפִיכַת דָּם אֵין מְחִילָה.(<a href="../../Tenach/Vayikra/Vayikra17.htm#11">ויקרא יז' יא'</a>)</p>
<a name="aic"> </a>
<h2>קרבן המשיח מסיר חטאים</h2>
<p>
<A NAME="23"> </A>
<B class="number">23</B>&nbsp;לָכֵן הָיָה צָרִיךְ לְטַהֵר עַל-יְדֵי אֵלֶּה אֶת הַדְּבָרִים אֲשֶׁר הֵם תַּבְנִית הַדְּבָרִים הַנִּמְצָאִים בַּשָּׁמַיִם, אֲבָל הַדְּבָרִים הַשְׁמֵימִיִּים עַצְמָם דּוֹרְשִׁים זְבָחִים טוֹבִים מֵאֵלֶּה.(<a href="../../Tenach/Shemot/Shemot25.htm#40">שמות כה' מ'</a>)
<A NAME="24"> </A>
<B class="number">24</B>&nbsp;הֲרֵי הַמָּשִׁיחַ לֹא נִכְנַס אֶל מִקְדָּשׁ אֲשֶׁר נַעֲשָׂה בִּידֵי אָדָם וַאֲשֶׁר הוּא בָּבוּאָה שֶׁל הָאַמִתִּי, כִּי אִם בָּא אֶל עֶצֶם הַשָּׁמַיִם לְהֵרָאוֹת עַתָּה בַּעֲדֵנוּ לִפְנֵי הָאֱלֹהִים
<A NAME="25"> </A>
<B class="number">25</B>&nbsp;אַף לֹא בָּא לְהַקְרִיב אֶת עַצְמוֹ פְּעָמִים רַבּוֹת, כַּכֹּהֵן הַגָּדוֹל הַנִּכְנָס שָׁנָה בְּשָׁנָה אֶל הַקֹּדֶשׁ בְּדָם אֲשֶׁר אֵינוֹ דָּמוֹ;(<span class="x" onmousemove="Show('perush','הנ&quot;ל -- פסוק 7' ,event);" onmouseout="Hide();">***</span>)
<A NAME="26"> </A>
<B class="number">26</B>&nbsp;שֶׁאִם כֵּן, הָיָה צָרִיךְ לִסְבֹּל פְּעָמִים רַבּוֹת מֵאָז הִוָּסֵד תֵּבֵל. אֲבָל כָּעֵת נִגְלָה פַּעַם אַחַת, בְּקֵץ הָעוֹלָמִים, לְהָסִיר אֶת הַחֵטְא בְּקָרְבַּן עַצְמוֹ.(<a href="../../Tenach/Daniel/Daniel09.htm#24">דניאל ט' כד'</a>)
<A NAME="27"> </A>
<B class="number">27</B>&nbsp;וּכְשֵׁם שֶׁנִּגְזַר עַל בְּנֵי אָדָם לָמוּת פַּעַם אַחַת וְאַחֲרֵי כֵן הַמִּשְׁפָּט,(<a href="../../Tenach/Bereshit/Bereshit03.htm#19">בראשית ג' יט'</a>;&nbsp;<a href="../../Tenach/Daniel/Daniel12.htm#2">דניאל יב' ב'</a>)
<A NAME="28"> </A>
<B class="number">28</B>&nbsp;כָּךְ גַּם הַמָּשִׁיחַ, אַחֲרֵי שֶׁהֻקְרַב פַּעַם אַחַת לָשֵׂאת חֲטָאֵי רַבִּים,(<a href="../../Tenach/Yishayah/Yishayah53.htm#11">ישעיהו נג' יא'</a>) יוֹפִיעַ שֵׁנִית -- שֶׁלֹּא לְעִנְיַן הַחֵטְא -- לַמְחַכִּים לוֹ לִישׁוּעָה.</p>
<a href="Hebrews10.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>