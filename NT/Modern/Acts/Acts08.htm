<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Acts08</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Acts07.htm">לפרק הקודם</a>
<a name="aha"> </a>
<h1>מעשי השליחים<br>
פרק ח</h1>
<a name="ahb"> </a>
<h2>סטפנוס נסקל -- המשך</h2>
<p>
<A NAME="1"> </A>
<B class="number">1</B>&nbsp;גַּם שָׁאוּל הִסְכִּים לַהֲרִיגָתוֹ.</p>
<a name="ahc"> </a>
<h2>שאול רודף את הקהילה</h2>
<p>בַּיּוֹם הַהוּא הֵחֵלָּה רְדִיפָה גְּדוֹלָה נֶגֶד הַקְּהִלָּה בִּירוּשָׁלַיִם וְכֻלָּם נָפוֹצוּ בַּאֲזוֹרֵי יְהוּדָה וְשׁוֹמְרוֹן, חוּץ מִן הַשְּׁלִיחִים.
<A NAME="2"> </A>
<B class="number">2</B>&nbsp;אָז אָסְפוּ אֲנָשִׁים יִרְאֵי שָׁמַיִם אֶת סְטֵפָנוֹס וְסָפְדוּ עָלָיו מִסְפֵּד גָּדוֹל.
<A NAME="3"> </A>
<B class="number">3</B>&nbsp;וְשָׁאוּל עָשָׂה שַׁמּוֹת בַּקְּהִלָּה; הוּא עָבַר מִבַּיִת לְבַיִת וְגָרַר גְּבָרִים וְנָשִׁים וְהִסְגִּירָם לַכֶּלֶא.</p>
<a name="ahd"> </a>
<h2>הבשורה מגיעה אל שומרון</h2>
<p>
<A NAME="4"> </A>
<B class="number">4</B>&nbsp;הָאֲנָשִׁים שֶׁנָּפוֹצוּ עָבְרוּ בָּאָרֶץ וּבִשְּׂרוּ אֶת דְּבַר אֱלֹהִים.
<A NAME="5"> </A>
<B class="number">5</B>&nbsp;אָז יָרַד פִילִיפּוֹס אֶל עִיר בְּשׁוֹמְרוֹן וְהִכְרִיז לָהֶם אֶת הַמָּשִׁיחַ.
<A NAME="6"> </A>
<B class="number">6</B>&nbsp;הֲמוֹן הָעָם הִקְשִׁיב בְּלֵב אֶחָד לְדִבְרֵי פִילִיפּוֹס, כְּשָׁמְעָם וְכִרְאוֹתָם אֶת הָאוֹתוֹת שֶׁעָשָׂה;
<A NAME="7"> </A>
<B class="number">7</B>&nbsp;כִּי רַבִּים אֲשֶׁר הָיוּ אֲחוּזֵי רוּחוֹת טֻמְאָה, הָרוּחוֹת יָצְאוּ מֵהֶם וְהֵן צוֹעֲקוֹת בְּקוֹל גָּדוֹל. גַּם מְשֻׁתָּקִים וּפִסְחִים רַבִּים נִרְפְּאוּ
<A NAME="8"> </A>
<B class="number">8</B>&nbsp;וְשִׂמְחָה גְּדוֹלָה הָיְתָה בָּעִיר הַהִיא.
<A NAME="9"> </A>
<B class="number">9</B>&nbsp;אִישׁ אֶחָד, שִׁמְעוֹן שְׁמוֹ, הָיָה עוֹסֵק זֶה מִכְּבָר בְּכִשּׁוּף בְּשׁוֹמְרוֹן וּמַדְהִים אֶת תּוֹשָׁבֵי הָעִיר בְּאָמְרוֹ עַל עַצְמוֹ שֶׁהוּא אָדָם גָּדוֹל.
<A NAME="10"> </A>
<B class="number">10</B>&nbsp;הַכֹּל הִקְשִׁיבוּ אֵלָיו, מִקָּטָן וְעַד גָּדוֹל. אָמְרוּ: "הָאִישׁ הַזֶּה הוּא כֹּחַ הָאֱלֹהִים הַנִּקְרָא הַכֹּחַ הַגָּדוֹל."
<A NAME="11"> </A>
<B class="number">11</B>&nbsp;הֵם הִקְשִׁיבוּ אֵלָיו מִפְּנֵי שֶׁזְּמַן רַב הִדְהִים אוֹתָם בִּכְשָׁפָיו.
<A NAME="12"> </A>
<B class="number">12</B>&nbsp;אֲבָל כַּאֲשֶׁר הֶאֱמִינוּ לְפִילִיפּוֹס בְּבַשְּׂרוֹ עַל מַלְכוּת הָאֱלֹהִים וְשֵׁם יֵשׁוּעַ הַמָּשִׁיחַ, נִטְבְּלוּ גְּבָרִים וְנָשִׁים,
<A NAME="13"> </A>
<B class="number">13</B>&nbsp;וְגַם שִׁמְעוֹן עַצְמוֹ הֶאֱמִין. הוּא נִטְבַּל וְנִסְפַּח אֶל פִילִיפּוֹס; וְכִרְאוֹתוֹ אֶת הָאוֹתוֹת וְהַמּוֹפְתִים הַגְּדוֹלִים שֶׁנַּעֲשׂוּ, נִתְמַלֵּא תִּמָּהוֹן.
<A NAME="14"> </A>
<B class="number">14</B>&nbsp;הַשְּׁלִיחִים אֲשֶׁר בִּירוּשָׁלַיִם שָׁמְעוּ שֶׁשּׁוֹמְרוֹן קִבְּלָה אֶת דְּבַר אֱלֹהִים וְשָׁלְחוּ אֲלֵיהֶם אֶת כֵּיפָא וְאֶת יוֹחָנָן.
<A NAME="15"> </A>
<B class="number">15</B>&nbsp;הַלָּלוּ יָרְדוּ לְשָׁם וְהִתְפַּלְּלוּ בַּעֲדָם שֶׁיְּקַבְּלוּ אֶת רוּחַ הַקֹּדֶשׁ,
<A NAME="16"> </A>
<B class="number">16</B>&nbsp;כִּי עוֹד לֹא צָלְחָה הָרוּחַ עַל אִישׁ מֵהֶם; הֵם רַק נִטְבְּלוּ בְּשֵׁם הָאָדוֹן יֵשׁוּעַ.
<A NAME="17"> </A>
<B class="number">17</B>&nbsp;אָז סָמְכוּ יָדַיִם עֲלֵיהֶם וְהֵם קִבְּלוּ אֶת רוּחַ הַקֹּדֶשׁ.
<A NAME="18"> </A>
<B class="number">18</B>&nbsp;כְּשֶׁרָאָה שִׁמְעוֹן כִּי בִּסְמִיכַת יְדֵי הַשְּׁלִיחִים נִתֶּנֶת רוּחַ הַקֹּדֶשׁ, הִגִּישׁ לָהֶם כֶּסֶף בְּאָמְרוֹ:
<A NAME="19"> </A>
<B class="number">19</B>&nbsp;"תְּנוּ גַּם לִי אֶת הַסַּמְכוּת הַזֹּאת, שֶׁכָּל מִי שֶׁאֶסְמֹךְ אֶת  יָדַי עָלָיו יְקַבֵּל אֶת רוּחַ הַקֹּדֶשׁ."
<A NAME="20"> </A>
<B class="number">20</B>&nbsp;אָמַר לוֹ כֵּיפָא: "כַּסְפְּךָ יְהֵא אִתְּךָ לַאֲבַדּוֹן, מִפְּנֵי שֶׁחָשַׁבְתָּ לִקְנוֹת בְּכֶסֶף אֶת מַתְּנַת אֱלֹהִים.
<A NAME="21"> </A>
<B class="number">21</B>&nbsp;אֵין לְךָ חֵלֶק וְנַחֲלָה בַּדָּבָר הַזֶּה, כִּי לְבָבְךָ אֵינֶנּוּ יָשָׁר לִפְנֵי הָאֱלֹהִים.
<A NAME="22"> </A>
<B class="number">22</B>&nbsp;עַל כֵּן שׁוּב מֵרִשְׁעָתְךָ זוֹ וְהִתְחַנֵּן אֶל הָאָדוֹן, אוּלַי תִּסָּלַח לְךָ מְזִמַּת לִבְּךָ;
<A NAME="23"> </A>
<B class="number">23</B>&nbsp;כִּי אֲנִי רוֹאֶה אוֹתְךָ נָתוּן בִּמְרוֹרַת לַעֲנָה וּבְכַבְלֵי רֶשַׁע."(<a href="../../Tenach/Devarim/Devarim29.htm#17">דברים כט' יז'</a>)
<A NAME="24"> </A>
<B class="number">24</B>&nbsp;הֵשִׁיב שִׁמְעוֹן וְאָמַר: "הִתְחַנְּנוּ אַתֶּם בַּעֲדִי אֶל הָאָדוֹן שֶׁלֹּא יָבוֹא עָלַי דָּבָר מִמַּה שֶּׁאֲמַרְתֶּם."
<A NAME="25"> </A>
<B class="number">25</B>&nbsp;לְאַחַר שֶׁהֵעִידוּ אֶת עֵדוּתָם וְדִבְּרוּ אֶת דְּבַר הָאָדוֹן חָזְרוּ לִירוּשָׁלַיִם וּבְדַרְכָּם בִּשְּׂרוּ אֶת הַבְּשׂוֹרָה בִּכְפָרִים רַבִּים שֶל שׁוֹמְרוֹנִים.</p>
<a name="ahe"> </a>
<h2>פיליפוס והסריס האתיופי</h2>
<p>
<A NAME="26"> </A>
<B class="number">26</B>&nbsp;מַלְאַךְ יהוה דִּבֵּר אֶל פִילִיפּוֹס וְאָמַר: "קוּם וְלֵךְ דָּרוֹמָה בַּדֶּרֶךְ הַיּוֹרֶדֶת מִירוּשָׁלַיִם לְעַזָּה, בַּדֶּרֶךְ הַמִּדְבָּרִית."
<A NAME="27"> </A>
<B class="number">27</B>&nbsp;הוּא קָם וְהָלַךְ. וְהִנֵּה אִישׁ אֶתְיוֹפִּי, סָרִיס וְשַׂר בַּחֲצַר קַנְדַּק מַלְכַּת הָאֶתְיוֹפִּים וּמְמֻנֶּה עַל כָּל אוֹצְרוֹתֶיהָ, חוֹזֵר לְאַרְצוֹ לְאַחַר שֶׁבָּא לְהִשְׁתַּחֲווֹת בִּירוּשָׁלַיִם,(<a href="../../Tenach/MelachimA/MelachimA10.htm#1">מלכים א', י' א'</a>)
<A NAME="28"> </A>
<B class="number">28</B>&nbsp;וְהוּא יוֹשֵב בְּמֶרְכַּבְתּוֹ וְקוֹרֵא בְּסֵפֶר יְשַׁעְיָהוּ הַנָּבִיא.
<A NAME="29"> </A>
<B class="number">29</B>&nbsp;אָמְרָה הָרוּחַ לְפִילִיפּוֹס: "הִתְקָרֵב וְהִלָּוֵה אֶל הַמֶּרְכָּבָה הַזֹּאת."
<A NAME="30"> </A>
<B class="number">30</B>&nbsp;פִילִיפּוֹס רָץ אֶל הַמֶּרְכָּבָה וְשָׁמַע אוֹתוֹ קוֹרֵא בִּישַׁעְיָהוּ הַנָּבִיא. שָׁאַל אוֹתוֹ: "הַאִם אַתָּה מֵבִין מַה שֶּׁאַתָּה קוֹרֵא?"
<A NAME="31"> </A>
<B class="number">31</B>&nbsp;הֵשִׁיב וְאָמַר: "וְאֵיךְ אוּכַל אִם לֹא יַדְרִיךְ אוֹתִי אִישׁ?" הוּא בִּקֵּשׁ מִפִילִיפּוֹס שֶׁיַּעֲלֶה וְיֵשֵׁב אִתּוֹ.
<A NAME="32"> </A>
<B class="number">32</B>&nbsp;קֶטַע הַכָּתוּב שֶׁקָּרָא הָיָה: "כַּשֶּׂה לַטֶּבַח יוּבַל וּכְרָחֵל לִפְנֵי גֹזְזֶיהָ נֶאֱלָמָה, וְלֹא יִפְתַּח פִּיו.
<A NAME="33"> </A>
<B class="number">33</B>&nbsp;מֵעֹצֶר וּמִמִּשְׁפָּט לֻקָּח וְאֶת-דּוֹרוֹ מִי יְשׂוֹחֵחַ, כִּי נִגְזַר מֵאֶרֶץ חַיִּים."(<a href="../../Tenach/Yishayah/Yishayah53.htm#7">ישעיהו נג' ז'-ח'</a>)
<A NAME="34"> </A>
<B class="number">34</B>&nbsp;אָמַר הַסָּרִיס אֶל פִילִיפּוֹס: "אֶשְׁאַל אוֹתְךָ, עַל מִי הַנָּבִיא אוֹמֵר זֹאת, עַל עַצְמוֹ אוֹ עַל מִישֶׁהוּ אַחֵר?"
<A NAME="35"> </A>
<B class="number">35</B>&nbsp;פָּתַח פִילִיפּוֹס בִּדְבָרוֹ וּבְהַתְחִילוֹ מִן הַכָּתוּב הַזֶּה בִּשֵּׂר לוֹ אֶת יֵשׁוּעַ.
<A NAME="36"> </A>
<B class="number">36</B>&nbsp;כַּאֲשֶׁר נָסְעוּ בַּדֶּרֶךְ בָּאוּ אֶל מְקוֹם מַיִם. אָמַר הַסָּרִיס: "הִנֵּה מַיִם. מַה יִּמְנַע אוֹתִי מֵהִטָּבֵל?"
[<span class="x" onmousemove="Show('perush','לא ברור אם הפסוק עקרי' ,event);" onmouseout="Hide();">
<A NAME="37"> </A>
<B class="number">37</B>&nbsp;עָנָה פִילִיפּוֹס: "אִם אַתָּה מַאֲמִין בְּכָל לְבָבְךָ, מֻתָּר הַדָּבָר." הֵשִׁיב הַסָּרִיס וְאָמַר: "אֲנִי מַאֲמִין שֶׁיֵּשׁוּעַ הַמָּשִׁיחַ הוּא בֶּן-הָאֱלֹהִים."</span>]
<A NAME="38"> </A>
<B class="number">38</B>&nbsp;הוּא צִוָּה לַעֲצֹר אֶת הַמֶּרְכָּבָה וּשְׁנֵיהֶם יָרְדוּ אֶל הַמַּיִם, הֵן פִילִיפּוֹס וְהֵן הַסָּרִיס, וּפִילִיפּוֹס הִטְבִּילוֹ.
<A NAME="39"> </A>
<B class="number">39</B>&nbsp;כְּשֶׁעָלוּ מִתּוֹךְ הַמַּיִם חָטְפָה רוּחַ יהוה אֶת פִילִיפּוֹס, וְהַסָּרִיס לֹא רָאָה אוֹתוֹ עוֹד. אָז נָסַע לְדַרְכּוֹ שָׂמֵחַ.(<a href="../../Tenach/Yechezkel/Yechezkel03.htm#14">יחזקאל ג' יד'</a>)
<A NAME="40"> </A>
<B class="number">40</B>&nbsp;וּפִילִיפּוֹס נִרְאָה בְּאַשְׁדּוֹד. הוּא עָבַר וּבִשֵּׂר בְּכָל הֶעָרִים עַד בּוֹאוֹ לְקֵיסַרְיָה.</p>
<a href="Acts09.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>