<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Romans03</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Romans02.htm">לפרק הקודם</a>
<a name="aca"> </a>
<h1>אגרת שאול אל הרומים<br>
פרק ג</h1>
<a name="acb"> </a>
<h2>היהודים והתורה -- המשך</h2>
<p>
<A NAME="1"> </A>
<B class="number">1</B>&nbsp;אִם כֵּן, מַהוּ יִתְרוֹנוֹ שֶׁל הַיְּהוּדִי אוֹ מָה הַתּוֹעֶלֶת אֲשֶׁר בַּמִּילָה?
<A NAME="2"> </A>
<B class="number">2</B>&nbsp;הַרְבֵּה, מִכָּל הַבְּחִינוֹת; רֵאשִׁית כֹּל, בִּידֵיהֶם הֻפְקְדוּ דִּבְרֵי אֱלֹהִים.(<a href="../../Tenach/Devarim/Devarim04.htm#7">דברים ד' ז'-ח'</a>;&nbsp;<a href="../../Tenach/Tehillim/Tehillime7.htm#19">תהילים קמז' יט'-כ'</a>)
<A NAME="3"> </A>
<B class="number">3</B>&nbsp;וְאִם יֵשׁ שֶׁלֹּא הֶאֱמִינוּ, אֲזַי מָה? הַאִם יְבַטֵּל חֹסֶר אֱמוּנָתָם אֶת נֶאֱמָנוּתוֹ שֶׁל אֱלֹהִים?
<A NAME="4"> </A>
<B class="number">4</B>&nbsp;חָלִילָה! צָרִיךְ שֶׁיֻּכַּר כִּי הָאֱלֹהִים נֶאֱמָן וְכָל אָדָם כּוֹזֵב,(<a href="../../Tenach/Tehillim/Tehillimb6.htm#11">תהילים קטז' יא'</a>) כַּכָּתוּב: "לְמַעַן תִּצְדַּק בְּדָבְרֶךָ, תִּזְכֶּה בְשָׁפְטֶךָ."(<a href="../../Tenach/Tehillim/Tehillim51.htm#6">תהילים נא' ו'</a>)
<A NAME="5"> </A>
<B class="number">5</B>&nbsp;אֲבָל אִם רִשְׁעָתֵנוּ מַפְגִּינָה אֶת הַצֶּדֶק שֶׁל אֱלֹהִים, מַה נֹּאמַר? הַאִם יֵשׁ עָוֶל בֵּאלֹהִים הַשּׁוֹפֵךְ אֶת זַעֲמוֹ -- וַאֲנִי מְדַבֵּר מִנְּקֻדַּת מַבָּטוֹ שֶׁל הָאָדָם --
<A NAME="6"> </A>
<B class="number">6</B>&nbsp;חַס וְחָלִילָה! שֶׁאִם כֵּן, אֵיךְ יִשְׁפֹּט אֱלֹהִים אֶת הָעוֹלָם?(<a href="../../Tenach/Iyov/Iyov34.htm#17">איוב לד' יז'</a>)
<A NAME="7"> </A>
<B class="number">7</B>&nbsp;אַךְ אִם בִּגְלַל מִרְמָתִי מְשַׂגְשֶׂגֶת אֱמֶת הָאֱלֹהִים לִתְהִלָּתוֹ, מַדּוּעַ עוֹד אֶשָּׁפֵט כְּחוֹטֵא?
<A NAME="8"> </A>
<B class="number">8</B>&nbsp;וּמַדּוּעַ לֹא "נַעֲשֶׂה אֶת הָרַע כְּדֵי שֶׁיֵּצֵא טוֹב", כְּפִי שֶׁמַּעֲלִילִים עָלֵינוּ וְטוֹעֲנִים כִּי כָּךְ אָנוּ אוֹמְרִים? אָכֵן מִשְׁפַּט צֶדֶק נֶחֱרַץ עֲלֵיהֶם.</p>
<a name="acc"> </a>
<h2>כל בני אדם חטאו</h2>
<p>
<A NAME="9"> </A>
<B class="number">9</B>&nbsp;וּבְכֵן, הֲטוֹבִים אָנוּ מֵאֲחֵרִים? לֹא, כְּלָל וּכְלָל לֹא; שֶׁהֲרֵי כְּבָר הוֹכַחְנוּ לְעֵיל כִּי הַיְּהוּדִים וְהַגּוֹיִים כְּאֶחָד מְשֻׁעְבָּדִים כֻּלָּם לַחֵטְא,
<A NAME="10"> </A>
<B class="number">10</B>&nbsp;כַּכָּתוּב: "אֵין צַדִּיק, אֵין גַּם אֶחָד.(<a href="../../Tenach/Kohelet/Kohelet07.htm#20">קוהלת ז' כ'</a>)
<A NAME="11"> </A>
<B class="number">11</B>&nbsp;אֵין מַשְׂכִּיל, אֵין דֹּרֵשׁ אֶת-אֱלֹהִים.
<A NAME="12"> </A>
<B class="number">12</B>&nbsp;הַכֹּל סָר, יַחְדָּו נֶאֱלָחוּ; אֵין עֹשֵׂה-טוֹב, אֵין גַּם-אֶחָד.(<a href="../../Tenach/Tehillim/Tehillim14.htm#1">תהילים יד' א'-ג'</a>;&nbsp;<a href="../../Tenach/Tehillim/Tehillim53.htm#2">נג' ב'-ד'</a>)
<A NAME="13"> </A>
<B class="number">13</B>&nbsp;קֶבֶר-פָּתוּחַ גְּרֹנָם, לְשׁוֹנָם יַחֲלִיקוּן, חֲמַת עַכְשׁוּב תַּחַת שְׂפָתֵימוֹ;(<a href="../../Tenach/Tehillim/Tehillim05.htm#10">תהילים ה' י'</a>;&nbsp;<a href="../../Tenach/Tehillim/Tehillime0.htm#4">קמ' ד'</a>)
<A NAME="14"> </A>
<B class="number">14</B>&nbsp;אֲשֶׁר אָלָה פִּיהֶם מָלֵא וּמְרֹרוֹת.(<a href="../../Tenach/Tehillim/Tehillim10.htm#7">תהילים י' ז'</a>)
<A NAME="15"> </A>
<B class="number">15</B>&nbsp;רַגְלֵיהֶם יְמַהֲרוּ לִשְׁפֹּךְ דָּם.
<A NAME="16"> </A>
<B class="number">16</B>&nbsp;שֹׁד וָשֶׁבֶר בִּמְסִלּוֹתָם,
<A NAME="17"> </A>
<B class="number">17</B>&nbsp;וְדֶרֶךְ שָׁלוֹם לֹא יָדָעוּ.(<a href="../../Tenach/Yishayah/Yishayah59.htm#7">ישעיהו נט' ז'-ח'</a>)
<A NAME="18"> </A>
<B class="number">18</B>&nbsp;אֵין-פַּחַד אֱלֹהִים לְנֶגֶד עֵינֵיהֶם.(<a href="../../Tenach/Tehillim/Tehillim36.htm#2">תהילים לו' ב'</a>)"
<A NAME="19"> </A>
<B class="number">19</B>&nbsp;אָנוּ יוֹדְעִים כִּי כָּל מַה שֶּׁהַתּוֹרָה אוֹמֶרֶת, הִיא אוֹמֶרֶת לַאֲנָשִׁים הַכְּפוּפִים לַתּוֹרָה, כְּדֵי שֶׁלֹּא יִהְיֶה פִּתְחוֹן פֶּה לְאִישׁ וְכָל הָעוֹלָם יִמָּצֵא אָשֵׁם לִפְנֵי אֱלֹהִים.
<A NAME="20"> </A>
<B class="number">20</B>&nbsp;זֹאת מִפְּנֵי שֶׁבְּמַעֲשֵׂי הַתּוֹרָה לֹא יִצְדַּק לְפָנָיו כָּל בָּשָׂר,(<a href="../../Tenach/Tehillim/Tehillime3.htm#2">תהילים קמג' ב'</a>) כִּי הַתּוֹרָה רַק מְבִיאָה לִידֵי הַכָּרַת חֵטְא.</p>
<a name="acd"> </a>
<h2>אלהים מצדיק את האדם על-ידי האמונה</h2>
<p>
<A NAME="21"> </A>
<B class="number">21</B>&nbsp;אַךְ כָּעֵת נִגְלְתָה צִדְקַת הָאֱלֹהִים בְּלִי תּוֹרָה, צְדָקָה שֶׁהַתּוֹרָה וְהַנְּבִיאִים מְעִידִים עָלֶיהָ.(<a href="../../Tenach/Tehillim/Tehillim98.htm#2">תהילים צח' ב'</a>)
<A NAME="22"> </A>
<B class="number">22</B>&nbsp;וְהִיא צְדָקָה שֶׁל הָאֱלֹהִים, בְּאֶמְצָעוּת אֱמוּנַת יֵשׁוּעַ הַמָּשִׁיחַ, אֶל כָּל וְעַל כָּל הַמַּאֲמִינִים; שֶׁהֲרֵי אֵין הֶבְדֵּל,
<A NAME="23"> </A>
<B class="number">23</B>&nbsp;כִּי הַכֹּל חָטְאוּ וּמְחֻסְּרֵי כְּבוֹד אֱלֹהִים הֵמָּה.(<a href="../../Tenach/Kohelet/Kohelet07.htm#20">קוהלת ז' כ'</a>)
<A NAME="24"> </A>
<B class="number">24</B>&nbsp;אַךְ הֵם מֻצְדָּקִים בְּחַסְדּוֹ, בְּחִנָּם, הוֹדוֹת לַפְּדוּת שֶׁבַּמָּשִׁיחַ יֵשׁוּעַ,
<A NAME="25"> </A>
<B class="number">25</B>&nbsp;<span class="x" onmousemove="Show('perush','או: אשר האלהים שם אותו לְכַפֹּרֶת על-ידי אמונה בדמו.' ,event);" onmouseout="Hide();">אֲשֶׁר הָאֱלֹהִים שָׂם אוֹתוֹ לְכַפָּרָה בְּדָמוֹ, כַּפָּרָה עַל-יְסוֹד אֱמוּנָה</span>. כָּל זֶה כְּדֵי לְהַרְאוֹת אֶת הַצְּדָקָה שֶׁל אֱלֹהִים בְּכָךְ שֶׁבְּאֹרֶךְ רוּחוֹ פָּסַח עַל חֲטָאֵי הֶעָבָר,
<A NAME="26"> </A>
<B class="number">26</B>&nbsp;וּלְהַרְאוֹת אֶת צִדְקָתוֹ בַּזְּמַן הַזֶּה: שֶׁהוּא צַדִּיק וּמַצְדִּיק אֶת בֶּן אֱמוּנַת יֵשׁוּעַ.
<A NAME="27"> </A>
<B class="number">27</B>&nbsp;אִם כֵּן, הֲיֵשׁ מָקוֹם לְגַאֲוָה? לֹא, אֵין לָהּ מָקוֹם. הוֹדוֹת לְאֵיזוֹ תּוֹרָה? שֶׁל הַמַּעֲשִׂים? לֹא, הוֹדוֹת לְתוֹרָה שֶׁל אֱמוּנָה.
<A NAME="28"> </A>
<B class="number">28</B>&nbsp;וְאָמְנָם אָנוּ קוֹבְעִים שֶׁהָאָדָם מֻצְדָּק עַל-יְדֵי אֱמוּנָה לְלֹא תְּלוּת בְּמַעֲשֵׂי הַתּוֹרָה.
<A NAME="29"> </A>
<B class="number">29</B>&nbsp;אוֹ שֶׁמָּא הוּא אֱלֹהֵי הַיְּהוּדִים בִּלְבַד? הַאֵין הוּא גַּם אֱלֹהֵי הַגּוֹיִים? כֵּן, גַּם אֱלֹהֵי הַגּוֹיִים הוּא,
<A NAME="30"> </A>
<B class="number">30</B>&nbsp;שֶׁכֵּן אֱלֹהִים אֶחָד הוּא הַמַּצְדִּיק אֶת הַנִּמּוֹלִים עַל-יְסוֹד אֱמוּנָה, וְאֶת הָעֲרֵלִים עַל-יְדֵי הָאֱמוּנָה.(<a href="../../Tenach/Malachi/Malachi01.htm#11">מלאכי א' יא'</a>)
<A NAME="31"> </A>
<B class="number">31</B>&nbsp;הַאִם אָנוּ מְבַטְּלִים אֵפוֹא אֶת הַתּוֹרָה עַל-יְדֵי הָאֱמוּנָה? חַס וְחָלִילָה! אַדְּרַבָּא, אָנוּ נוֹתְנִים תֹּקֶף לַתּוֹרָה.</p>
<a href="Romans04.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>