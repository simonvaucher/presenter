<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Romans12</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Romans11.htm">לפרק הקודם</a>
<a name="ala"> </a>
<h1>אגרת שאול אל הרומים<br>
פרק יב</h1>
<a name="alb"> </a>
<h2>חיים חדשים</h2>
<p>
<A NAME="1"> </A>
<B class="number">1</B>&nbsp;וּבְכֵן, אַחַי, בִּגְלַל רַחֲמֵי אֱלֹהִים אֲנִי מְבַקֵּשׁ מִכֶּם שֶׁתִּמְסְרוּ אֶת גּוּפְכֶם קָרְבָּן חַי, קָדוֹשׁ וְרָצוּי לֵאלֹהִים; כָּךְ תַּעַבְדוּהוּ עֲבוֹדָה שֶׁבַּלֵּב.
<A NAME="2"> </A>
<B class="number">2</B>&nbsp;וְאַל תִּדַּמּוּ לָעוֹלָם הַזֶּה, כִּי אִם הִשְׁתַּנּוּ עַל-יְדֵי הִתְחַדְּשׁוּת הַדַּעַת כְּדֵי שֶׁתַּבְחִינוּ מַהוּ רְצוֹן אֱלֹהִים, מַהוּ הַטּוֹב וְהָרָצוּי וְהַמֻּשְׁלָם בְּעֵינָיו.
<A NAME="3"> </A>
<B class="number">3</B>&nbsp;עַל-סְמַךְ הַחֶסֶד אֲשֶׁר נִתַּן לִי, הֲרֵינִי אוֹמֵר לְכָל אֶחָד מִכֶּם: אִישׁ אַל יַחְשֹׁב אֶת עַצְמוֹ לְיוֹתֵר מִשֶּׁרָאוּי לוֹ לַחְשֹׁב, אֶלָּא יְהֵא צָנוּעַ בְּהַעֲרָכָתוֹ, כְּמִדַּת הָאֱמוּנָה שֶׁהֶעֱנִיק לוֹ אֱלֹהִים.
<A NAME="4"> </A>
<B class="number">4</B>&nbsp;כְּשֵׁם שֶׁבְּגוּף אֶחָד יֵשׁ לָנוּ אֵיבָרִים רַבִּים וְלֹא לְכָל הָאֵיבָרִים אוֹתוֹ תַּפְקִיד,
<A NAME="5"> </A>
<B class="number">5</B>&nbsp;כָּךְ אֲנַחְנוּ הָרַבִּים מְהַוִּים גּוּף אֶחָד בַּמָּשִׁיחַ וְכָל אֶחָד אֵיבָר לַחֲבֵרוֹ.
<A NAME="6"> </A>
<B class="number">6</B>&nbsp;וְיֵשׁ לָנוּ מַתָּנוֹת שׁוֹנוֹת, לְפִי הַחֶסֶד הַנִּתָּן לָנוּ: אִם נְבוּאָה הֲרֵיהִי כְּמִדַּת הָאֱמוּנָה;
<A NAME="7"> </A>
<B class="number">7</B>&nbsp;אִם לְאִישׁ שֵׁרוּת, יְשָׁרֵת; אִם הוּא מוֹרֶה, יְלַמֵּד;
<A NAME="8"> </A>
<B class="number">8</B>&nbsp;מִי שֶׁמַּתְּנָתוֹ הָעִדּוּד, יְעוֹדֵד; הַנּוֹתֵן יִתֵּן בְּתוֹם לֵב; הַמַּנְהִיג יְמַלֵּא אֶת תַּפְקִידוֹ בִּשְׁקִידָה; וְהַגּוֹמֵל חֶסֶד יַעֲשֶׂה זֹאת בִּמְאוֹר פָּנִים.
<A NAME="9"> </A>
<B class="number">9</B>&nbsp;תְּהֵא אַהֲבַתְכֶם לְלֹא הַעֲמָדַת פָּנִים. שִׂנְאוּ אֶת הָרַע וְדִבְקוּ בַּטּוֹב.(<a href="../../Tenach/Tehillim/Tehillim34.htm#15">תהילים לד' טו'</a>;&nbsp;<a href="../../Tenach/Amos/Amos05.htm#15">עמוס ה' טו'</a>)
<A NAME="10"> </A>
<B class="number">10</B>&nbsp;אֶהֱבוּ אִישׁ אֶת רֵעֵהוּ בְּאַהֲבַת אַחִים כֵּנָה. הַקְדִּימוּ לִנְהֹג כָּבוֹד אִישׁ בְּרֵעֵהוּ.
<A NAME="11"> </A>
<B class="number">11</B>&nbsp;שִׁקְדוּ וְאַל תִּתְעַצְּלוּ. הֱיוּ נִלְהֲבֵי רוּחַ וְשָׁרְתוּ אֶת הָאָדוֹן.
<A NAME="12"> </A>
<B class="number">12</B>&nbsp;גִּילוּ בַּתִּקְוָה. הֱיוּ סַבְלָנִים בְּצָרָה. הַתְמִידוּ בִּתְפִלָּה.
<A NAME="13"> </A>
<B class="number">13</B>&nbsp;תְּנוּ אֶת חֶלְקְכֶם לְצָרְכֵי הַקְּדוֹשִׁים וְשַׁאֲפוּ לְהַכְנִיס אוֹרְחִים.(<a href="../../Tenach/Yishayah/Yishayah58.htm#7">ישעיהו נח' ז'</a>)
<A NAME="14"> </A>
<B class="number">14</B>&nbsp;בָּרְכוּ אֶת רוֹדְפֵיכֶם, בָּרְכוּ וְאַל תְּקַלְּלוּ.
<A NAME="15"> </A>
<B class="number">15</B>&nbsp;שִׂמְחוּ עִם הַשְּׂמֵחִים וּבְכוּ עִם הַבּוֹכִים.
<A NAME="16"> </A>
<B class="number">16</B>&nbsp;הֱיוּ תְּמִימֵי דֵעִים זֶה עִם זֶה. אַל תְּהַלְּכוּ בִּגְדוֹלוֹת וְאַל תִּבָּדְלוּ מֵאֲנָשִׁים פְּשׁוּטִים. אַל תִּהְיוּ חֲכָמִים בְּעֵינֵיכֶם.(<a href="../../Tenach/Mishley/Mishley03.htm#7">משלי ג' ז'</a>;&nbsp;<a href="../../Tenach/Yishayah/Yishayah05.htm#21">ישעיהו ה' כא'</a>)
<A NAME="17"> </A>
<B class="number">17</B>&nbsp;אַל תְּשַׁלְּמוּ לְאִישׁ רָעָה תַּחַת רָעָה.(<a href="../../Tenach/Mishley/Mishley24.htm#29">משלי כד' כט'</a>) בַּקְּשׁוּ אֶת הַטּוֹב בְּעֵינֵי כָּל בְּנֵי אָדָם.
<A NAME="18"> </A>
<B class="number">18</B>&nbsp;עַד כַּמָּה שֶׁהַדָּבָר בְּיֶדְכֶם חֲיוּ בְּשָׁלוֹם עִם כָּל אָדָם.
<A NAME="19"> </A>
<B class="number">19</B>&nbsp;יַקִּירַי, אַל תִּתְנַקְּמוּ אֶלָּא הַנִּיחוּ לַזַּעַם, כִּי כָּתוּב "לִי נָקָם וְשִׁלֵּם אָמַר יהוה".(<a href="../../Tenach/Devarim/Devarim32.htm#35">דברים לב' לה'</a>)
<A NAME="20"> </A>
<B class="number">20</B>&nbsp;אֲבָל "אִם-רָעֵב שׂנַאֲךָ הַאֲכִילֵהוּ לָחֶם, וְאִם-צָמֵא הַשְׁקֵהוּ מָיִם; כִּי גֶחָלִים אַתָּה חֹתֶה עַל-רֹאשׁוֹ."(<a href="../../Tenach/Mishley/Mishley25.htm#21">משלי כה' כא'-כב'</a>)
<A NAME="21"> </A>
<B class="number">21</B>&nbsp;אַל תַּנִּיחַ לָרַע לְהִתְגַּבֵּר עָלֶיךָ, אֶלָּא הִתְגַּבֵּר עַל הָרַע בַּטּוֹב.</p>
<a href="Romans13.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>