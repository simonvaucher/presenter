<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>Romans09</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Romans08.htm">לפרק הקודם</a>
<a name="aia"> </a>
<h1>אגרת שאול אל הרומים<br>
פרק ט</h1>
<a name="aib"> </a>
<h2>ישראל ובחירת אלהים</h2>
<p>
<A NAME="1"> </A>
<B class="number">1</B>&nbsp;אֱמֶת אֲנִי מְדַבֵּר, בַּמָּשִׁיחַ, אֵינֶנִּי מְשַׁקֵּר; מַצְפּוּנִי מֵעִיד עִמָּדִי בְּרוּחַ הַקֹּדֶשׁ:
<A NAME="2"> </A>
<B class="number">2</B>&nbsp;גָּדוֹל צַעֲרִי וְלִבִּי דּוֹאֵב תָּמִיד,
<A NAME="3"> </A>
<B class="number">3</B>&nbsp;עַד כִּי הָיִיתִי מוּכָן לִהְיוֹת מְנֻדֶּה מִן הַמָּשִׁיחַ לְמַעַן אַחַי, שֶׁהֵם בְּנֵי עַמִּי, עַצְמִי וּבְשָׂרִי,(<a href="../../Tenach/Shemot/Shemot32.htm#32">שמות לב' לב'</a>)
<A NAME="4"> </A>
<B class="number">4</B>&nbsp;בְּנֵי יִשְׂרָאֵל; אֲשֶׁר לָהֶם מַעֲמַד הַבָּנִים,(<a href="../../Tenach/Shemot/Shemot04.htm#22">שמות ד' כב'</a>) הַכָּבוֹד,(<a href="../../Tenach/Shemot/Shemot40.htm#34">שמות מ' לד'</a>) הַבְּרִיתוֹת,(<a href="../../Tenach/Bereshit/Bereshit17.htm#7">בראשית יז' ז'</a>;&nbsp;<a href="../../Tenach/Shemot/Shemot24.htm#7">שמות כד' ז'</a>;&nbsp;<a href="../../Tenach/Devarim/Devarim28.htm#69">דברים כח' סט'</a>;&nbsp;<a href="../../Tenach/Yirmiah/Yirmiah31.htm#30">ירמיהו לא' ל'-לא'</a>) מַתַּן הַתּוֹרָה,(<a href="../../Tenach/Devarim/Devarim04.htm#8">דברים ד' ח'</a>) עֲבוֹדַת הַקֹּדֶשׁ (<a href="../../Tenach/Devarim/Devarim18.htm#5">דברים יח' ה'</a>) וְהַהַבְטָחוֹת;(<a href="../../Tenach/Shemot/Shemot19.htm#6">שמות יט' ו'</a>)
<A NAME="5"> </A>
<B class="number">5</B>&nbsp;לָהֶם הָאָבוֹת, וּמֵהֶם, מִצַּד יִחוּסוֹ הָאֱנוֹשִׁי, הַמָּשִׁיחַ שֶׁהוּא מֵעַל כֹּל, אֵל מְבֹרָךְ לְעוֹלָמִים. אָמֵן.(<a href="../../Tenach/Devarim/Devarim10.htm#15">דברים י' טו'</a>)
<A NAME="6"> </A>
<B class="number">6</B>&nbsp;לֹא כְּאִלּוּ דְּבַר אֱלֹהִים שָׁב רֵיקָם.(<a href="../../Tenach/Bemidbar/Bemidbar23.htm#19">במדבר כג' יט'</a>) הֲרֵי לֹא כָּל אֲשֶׁר מִיִּשְׂרָאֵל יִשְׂרָאֵל הֵם.
<A NAME="7"> </A>
<B class="number">7</B>&nbsp;גַּם לֹא מִשּׁוּם הֱיוֹתָם צֶאֱצָאֵי אַבְרָהָם הַכֹּל בָּנִים, אֶלָּא -- "בְּיִצְחָק יִקָּרֵא לְךָ זָרַע."(<a href="../../Tenach/Bereshit/Bereshit21.htm#12">בראשית כא' יב'</a>)
<A NAME="8"> </A>
<B class="number">8</B>&nbsp;כְּלוֹמַר, לֹא בְּנֵי הַבָּשָׂר הֵם בָּנִים לֵאלֹהִים, אֶלָּא בְּנֵי הַהַבְטָחָה נֶחְשָׁבִים לַזֶּרַע.
<A NAME="9"> </A>
<B class="number">9</B>&nbsp;הֵן זֶה דְּבַר הַהַבְטָחָה: "לַמּוֹעֵד אָשׁוּב אֵלֶיךָ כָּעֵת חַיָּה וּלְשָׂרָה בֵן."(<a href="../../Tenach/Bereshit/Bereshit18.htm#10">בראשית יח' י'</a>;&nbsp;<a href="../../Tenach/Bereshit/Bereshit18.htm#14">יח' יד'</a>)
<A NAME="10"> </A>
<B class="number">10</B>&nbsp;וְלֹא זוֹ בִּלְבַד, אֶלָּא גַּם רִבְקָה בִּהְיוֹתָהּ הָרָה לְאִישׁ אֶחָד, לְיִצְחָק אָבִינוּ,(<a href="../../Tenach/Bereshit/Bereshit25.htm#21">בראשית כה' כא'</a>)
<A NAME="11"> </A>
<B class="number">11</B>&nbsp;בְּטֶרֶם נוֹלְדוּ בָּנֶיהָ וּבְטֶרֶם עָשׂוּ טוֹב אוֹ רַע נֶאֱמַר לָהּ "וְרַב יַעֲבֹד צָעִיר",(<a href="../../Tenach/Bereshit/Bereshit25.htm#23">בראשית כה' כג'</a>)
<A NAME="12"> </A>
<B class="number">12</B>&nbsp;כְּדֵי שֶׁתִּכּוֹן תָּכְנִית אֱלֹהִים הַמֻּשְׁתֶּתֶת עַל בְּחִירָה, לֹא מִתּוֹךְ מַעֲשִׂים אֶלָּא לְפִי קְרִיאָתוֹ שֶׁל הַקּוֹרֵא --
<A NAME="13"> </A>
<B class="number">13</B>&nbsp;כַּכָּתוּב: "וָאֹהַב אֶת-יַעֲקֹב, וְאֶת-עֵשָׂו שָׂנֵאתִי."(<a href="../../Tenach/Malachi/Malachi01.htm#2">מלאכי א' ב'-ג'</a>)
<A NAME="14"> </A>
<B class="number">14</B>&nbsp;אִם כֵּן מַה נֹּאמַר? הֲיֵשׁ אִי-צֶדֶק אֵצֶל אֱלֹהִים? חַס וְחָלִילָה!(<a href="../../Tenach/Iyov/Iyov08.htm#3">איוב ח' ג'</a>)
<A NAME="15"> </A>
<B class="number">15</B>&nbsp;הֲרֵי לְמֹשֶׁה הוּא אוֹמֵר: "וְחַנֹּתִי אֶת-אֲשֶׁר אָחֹן, וְרִחַמְתִּי אֶת-אֲשֶׁר אֲרַחֵם."(<a href="../../Tenach/Shemot/Shemot33.htm#19">שמות לג' יט'</a>)
<A NAME="16"> </A>
<B class="number">16</B>&nbsp;לְפִיכָךְ אֵין זֶה בְּיָדָיו שֶׁל הָאָדָם הָרוֹצֶה אוֹ הַמִּתְאַמֵּץ, כִּי אִם בִּידֵי אֱלֹהִים הַמְרַחֵם.
<A NAME="17"> </A>
<B class="number">17</B>&nbsp;וְאָכֵן אוֹמֵר הַכָּתוּב לְפַרְעֹה: "בַּעֲבוּר זֹאת הֶעֱמַדְתִּיךָ, בַּעֲבוּר הַרְאֹתְךָ אֶת כֹּחִי, וּלְמַעַן סַפֵּר שְׁמִי בְּכָל-הָאָרֶץ."(<a href="../../Tenach/Shemot/Shemot09.htm#16">שמות ט' טז'</a>)
<A NAME="18"> </A>
<B class="number">18</B>&nbsp;וּבְכֵן הוּא מְרַחֵם עַל מִי שֶׁהוּא רוֹצֶה, וּמַקְשֶׁה אֶת לֵב מִי שֶׁהוּא רוֹצֶה.(<a href="../../Tenach/Shemot/Shemot07.htm#3">שמות ז' ג'</a>)</p>
<a name="aic"> </a>
<h2>זעם אלהים ורחמיו</h2>
<p>
<A NAME="19"> </A>
<B class="number">19</B>&nbsp;אֲזַי אַתָּה תֹּאמַר לִי: "מַדּוּעַ הוּא עוֹד מַאֲשִׁים, שֶׁהֲרֵי מִי יַעֲמֹד נֶגֶד רְצוֹנוֹ?"
<A NAME="20"> </A>
<B class="number">20</B>&nbsp;אַךְ מִי אַתָּה, בֶּן-אָדָם, כִּי תִּתְוַכֵּחַ עִם אֱלֹהִים? הַאִם יֹאמַר מַעֲשֶׂה לְעוֹשֵׂהוּ "מַדּוּעַ כָּכָה עֲשִׂיתָנִי?"(<a href="../../Tenach/Yishayah/Yishayah45.htm#9">ישעיהו מה' ט'</a>)
<A NAME="21"> </A>
<B class="number">21</B>&nbsp;הַאִם מֵאוֹתוֹ חֹמֶר אֵין יוֹצֵר רַשַּׁאי לִיצֹר כְּלִי אֶחָד לְכָבוֹד, וּכְלִי אַחֵר לְשִׁמּוּשׁ שֶׁאֵין בּוֹ כָּבוֹד?(<a href="../../Tenach/Yirmiah/Yirmiah18.htm#3">ירמיהו יח' ג'-ו'</a>)
<A NAME="22"> </A>
<B class="number">22</B>&nbsp;וּמָה אִם אֱלֹהִים, אַף כִּי חָפֵץ לְהַרְאוֹת אֶת זַעְמוֹ וּלְגַלּוֹת אֶת כֹּחוֹ, סָבַל בְּאֹרֶךְ רוּחַ רַב כְּלֵי זַעַם מוּכָנִים לַהֶרֶס,(<a href="../../Tenach/Mishley/Mishley16.htm#4">משלי טז' ד'</a>)
<A NAME="23"> </A>
<B class="number">23</B>&nbsp;כְּדֵי לְגַלּוֹת אֶת עֹשֶׁר כְּבוֹדוֹ בִּכְלֵי חֲנִינָה שֶׁמֵּרֹאשׁ הֵכִין אוֹתָם לְכָבוֹד? --
<A NAME="24"> </A>
<B class="number">24</B>&nbsp;כְּלוֹמַר, אוֹתָנוּ אֲשֶׁר גַּם קָרָא לֹא רַק מִקֶּרֶב הַיְּהוּדִים אֶלָּא גַּם מִקֶּרֶב הַגּוֹיִים,
<A NAME="25"> </A>
<B class="number">25</B>&nbsp;כְּמוֹ שֶׁהוּא אוֹמֵר גַּם בְּהוֹשֵׁעַ: "אֶקְרָא לְלֹא-עַמִּי עַמִּי, וּלְלֹא-רֻחָמָה רֻחָמָה.(<a href="../../Tenach/Hoshea/Hoshea02.htm#25">הושע ב' כה'</a>)
<A NAME="26"> </A>
<B class="number">26</B>&nbsp;וְהָיָה בִּמְקוֹם אֲשֶׁר-יֵאָמֵר לָהֶם לֹא-עַמִּי אַתֶּם, יֵאָמֵר לָהֶם בְּנֵי אֵל-חָי."(<a href="../../Tenach/Hoshea/Hoshea02.htm#1">הושע ב' א'</a>;&nbsp;<a href="../../Tenach/Hoshea/Hoshea02.htm#3">ב' ג'</a>)
<A NAME="27"> </A>
<B class="number">27</B>&nbsp;וִישַׁעְיָהוּ מַכְרִיז עַל יִשְׂרָאֵל: "כִּי אִם-יִהְיֶה מִסְפַּר בְּנֵי יִשְׂרָאֵל כְּחוֹל הַיָּם, שְׁאָר יָשׁוּב בּוֹ.
<A NAME="28"> </A>
<B class="number">28</B>&nbsp;כִּי-כָלָה וְנֶחֱרָצָה אֲדֹנָי עֹשֶׂה בְּקֶרֶב הָאָרֶץ."(<a href="../../Tenach/Yishayah/Yishayah10.htm#22">ישעיהו י' כב'-כג'</a>)
<A NAME="29"> </A>
<B class="number">29</B>&nbsp;וְכֵן אָמַר יְשַׁעְיָהוּ קֹדֶם לָכֵן: "לוּלֵי יהוה צְבָאוֹת הוֹתִיר לָנוּ שָׂרִיד כִּמְעָט כִּסְדֹם הָיִינוּ לַעֲמֹרָה דָּמִינוּ."(<a href="../../Tenach/Yishayah/Yishayah01.htm#9">ישעיהו א' ט'</a>)</p>
<a name="aid"> </a>
<h2>ישראל והבשורה</h2>
<p>
<A NAME="30"> </A>
<B class="number">30</B>&nbsp;אִם כֵּן מַה נֹּאמַר? גּוֹיִים שֶׁלֹּא רָדְפוּ צְדָקָה הִשִּׂיגוּ צְדָקָה, אֲבָל צְדָקָה שֶׁעַל-יְסוֹד אֱמוּנָה.
<A NAME="31"> </A>
<B class="number">31</B>&nbsp;יִשְׂרָאֵל, לְעֻמַּת זֹאת, חָתְרוּ לְתוֹרָה שֶׁל צְדָקָה, אַךְ לְתוֹרָה זוֹ לֹא הִגִּיעוּ.
<A NAME="32"> </A>
<B class="number">32</B>&nbsp;מַדּוּעַ? מִפְּנֵי שֶׁלֹּא בִּקְשׁוּהָ מִתּוֹךְ אֱמוּנָה, אֶלָּא מִתּוֹךְ מַעֲשִׂים. הֵם נִכְשְׁלוּ בְּאֶבֶן הַנֶּגֶף,
<A NAME="33"> </A>
<B class="number">33</B>&nbsp;כַּכָּתוּב: "הִנְנִי יִסַּד בְּצִיּוֹן אֶבֶן נֶגֶף וְצוּר מִכְשׁוֹל, וְהַמַּאֲמִין בּוֹ לֹא יֵבוֹשׁ."(<a href="../../Tenach/Yishayah/Yishayah08.htm#14">ישעיהו ח' יד'</a>;&nbsp;<a href="../../Tenach/Yishayah/Yishayah28.htm#16">כח' טז'</a>)</p>
<a href="Romans10.htm">לפרק הבא</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.html" target="_top">להפעלת המסגרות<BR>load frameset</a></center></body>
</html>