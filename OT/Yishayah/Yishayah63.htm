<HTML DIR="RTL" LANG="HE">
<!  Creation date: 4/30/2004  >
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - ישעיהו פרק סג</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Yishayah62.htm">לפרק הקודם</a> * * * <a href="Yishayah00.htm" target="chapters">תוכן העניינים</a>
<H1>ישעיהו פרק סג</H1>

<A NAME="1"> </A>
<P><B class="number">א</B>&nbsp;מִי-זֶה בָּא מֵאֱדוֹם חֲמוּץ בְּגָדִים מִבָּצְרָה זֶה הָדוּר בִּלְבוּשׁוֹ צֹעֶה בְּרֹב כֹּחוֹ אֲנִי מְדַבֵּר בִּצְדָקָה רַב לְהוֹשִׁיעַ&#x05c3;&nbsp;&nbsp;&nbsp;
<A NAME="2"> </A>
<B class="number">ב</B>&nbsp;מַדּוּעַ אָדֹם לִלְבוּשֶׁךָ וּבְגָדֶיךָ כְּדֹרֵךְ בְּגַת&#x05c3;&nbsp;&nbsp;&nbsp;
<A NAME="3"> </A>
<B class="number">ג</B>&nbsp;פּוּרָה דָּרַכְתִּי לְבַדִּי וּמֵעַמִּים אֵין-אִישׁ אִתִּי וְאֶדְרְכֵם בְּאַפִּי וְאֶרְמְסֵם בַּחֲמָתִי וְיֵז נִצְחָם עַל-בְּגָדַי וְכָל-מַלְבּוּשַׁי אֶגְאָלְתִּי&#x05c3;&nbsp;&nbsp;&nbsp;
<A NAME="4"> </A>
<B class="number">ד</B>&nbsp;כִּי יוֹם נָקָם בְּלִבִּי וּשְׁנַת גְּאוּלַי בָּאָה&#x05c3;&nbsp;&nbsp;&nbsp;
<A NAME="5"> </A>
<B class="number">ה</B>&nbsp;וְאַבִּיט וְאֵין עֹזֵר וְאֶשְׁתּוֹמֵם וְאֵין סוֹמֵךְ וַתּוֹשַׁע לִי זְרֹעִי וַחֲמָתִי הִיא סְמָכָתְנִי&#x05c3;&nbsp;&nbsp;&nbsp;
<A NAME="6"> </A>
<B class="number">ו</B>&nbsp;וְאָבוּס עַמִּים בְּאַפִּי וַאֲשַׁכְּרֵם בַּחֲמָתִי וְאוֹרִיד לָאָרֶץ נִצְחָם&#x05c3;&nbsp;&nbsp;&nbsp;<big class="mark">ס</big></P>
<A NAME="7"> </A>
<P><B class="number">ז</B>&nbsp;חַסְדֵי יְהוָה אַזְכִּיר תְּהִלֹּת יְהוָה כְּעַל כֹּל אֲשֶׁר-גְּמָלָנוּ יְהוָה וְרַב-טוּב לְבֵית יִשְׂרָאֵל אֲשֶׁר-גְּמָלָם כְּרַחֲמָיו וּכְרֹב חֲסָדָיו&#x05c3;&nbsp;&nbsp;&nbsp;
<A NAME="8"> </A>
<B class="number">ח</B>&nbsp;וַיֹּאמֶר אַךְ-עַמִּי הֵמָּה בָּנִים לֹא יְשַׁקֵּרוּ וַיְהִי לָהֶם לְמוֹשִׁיעַ&#x05c3;&nbsp;&nbsp;&nbsp;
<A NAME="9"> </A>
<B class="number">ט</B>&nbsp;בְּכָל-צָרָתָם לא (לוֹ) צָר וּמַלְאַךְ פָּנָיו הוֹשִׁיעָם בְּאַהֲבָתוֹ וּבְחֶמְלָתוֹ הוּא גְאָלָם וַיְנַטְּלֵם וַיְנַשְּׂאֵם כָּל-יְמֵי עוֹלָם&#x05c3;&nbsp;&nbsp;&nbsp;
<A NAME="10"> </A>
<B class="number">י</B>&nbsp;וְהֵמָּה מָרוּ וְעִצְּבוּ אֶת-רוּחַ קָדְשׁוֹ וַיֵּהָפֵךְ לָהֶם לְאוֹיֵב הוּא נִלְחַם-בָּם&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;וַיִּזְכֹּר יְמֵי-עוֹלָם מֹשֶׁה עַמּוֹ אַיֵּה הַמַּעֲלֵם מִיָּם אֵת רֹעֵי צֹאנוֹ אַיֵּה הַשָּׂם בְּקִרְבּוֹ אֶת-רוּחַ קָדְשׁוֹ&#x05c3;&nbsp;&nbsp;&nbsp;
<A NAME="12"> </A>
<B class="number">יב</B>&nbsp;מוֹלִיךְ לִימִין מֹשֶׁה זְרוֹעַ תִּפְאַרְתּוֹ בּוֹקֵעַ מַיִם מִפְּנֵיהֶם לַעֲשׂוֹת לוֹ שֵׁם עוֹלָם&#x05c3;&nbsp;&nbsp;&nbsp;
<A NAME="13"> </A>
<B class="number">יג</B>&nbsp;מוֹלִיכָם בַּתְּהֹמוֹת כַּסּוּס בַּמִּדְבָּר לֹא יִכָּשֵׁלוּ&#x05c3;&nbsp;&nbsp;&nbsp;
<A NAME="14"> </A>
<B class="number">יד</B>&nbsp;כַּבְּהֵמָה בַּבִּקְעָה תֵרֵד רוּחַ יְהוָה תְּנִיחֶנּוּ כֵּן נִהַגְתָּ עַמְּךָ לַעֲשׂוֹת לְךָ שֵׁם תִּפְאָרֶת&#x05c3;&nbsp;&nbsp;&nbsp;
<A NAME="15"> </A>
<B class="number">טו</B>&nbsp;הַבֵּט מִשָּׁמַיִם וּרְאֵה מִזְּבֻל קָדְשְׁךָ וְתִפְאַרְתֶּךָ  אַיֵּה קִנְאָתְךָ וּגְבוּרֹתֶךָ הֲמוֹן מֵעֶיךָ וְרַחֲמֶיךָ אֵלַי הִתְאַפָּקוּ&#x05c3;&nbsp;&nbsp;&nbsp;
<A NAME="16"> </A>
<B class="number">טז</B>&nbsp;כִּי-אַתָּה אָבִינוּ כִּי אַבְרָהָם לֹא יְדָעָנוּ וְיִשְׂרָאֵל לֹא יַכִּירָנוּ  אַתָּה יְהוָה אָבִינוּ גֹּאֲלֵנוּ מֵעוֹלָם שְׁמֶךָ&#x05c3;&nbsp;&nbsp;&nbsp;
<A NAME="17"> </A>
<B class="number">יז</B>&nbsp;לָמָּה תַתְעֵנוּ יְהוָה מִדְּרָכֶיךָ תַּקְשִׁיחַ לִבֵּנוּ מִיִּרְאָתֶךָ שׁוּב לְמַעַן עֲבָדֶיךָ שִׁבְטֵי נַחֲלָתֶךָ&#x05c3;&nbsp;&nbsp;&nbsp;
<A NAME="18"> </A>
<B class="number">יח</B>&nbsp;לַמִּצְעָר יָרְשׁוּ עַם-קָדְשֶׁךָ צָרֵינוּ בּוֹסְסוּ מִקְדָּשֶׁךָ&#x05c3;&nbsp;&nbsp;&nbsp;
<A NAME="19"> </A>
<B class="number">יט</B>&nbsp;הָיִינוּ מֵעוֹלָם לֹא-מָשַׁלְתָּ בָּם לֹא-נִקְרָא שִׁמְךָ עֲלֵיהֶם לוּא-קָרַעְתָּ שָׁמַיִם יָרַדְתָּ מִפָּנֶיךָ הָרִים נָזֹלּוּ&#x05c3;&nbsp;&nbsp;&nbsp;</P>

<a href="Yishayah64.htm">לפרק הבא</a> * * * <a href="Yishayah00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>