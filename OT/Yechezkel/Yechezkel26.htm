<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<TITLE>תנ"ך מנוקד - יחזקאל פרק כו</TITLE>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Yechezkel25.htm" target="show">לפרק הקודם</a> * * * <a href="Yechezkel00.htm" target="chapters">תוכן העניינים</a>
<H1>יחזקאל פרק כו</H1>

<A NAME="1"> </A>
<P><B class="number">א</B>&nbsp;וַיְהִי בְּעַשְׁתֵּי-עֶשְׂרֵה שָׁנָה בְּאֶחָד לַחֹדֶשׁ הָיָה דְבַר-יְהוָה אֵלַי לֵאמֹר&#x05c3;&nbsp;&nbsp;&nbsp;
<A NAME="2"> </A>
<B class="number">ב</B>&nbsp;בֶּן-אָדָם יַעַן אֲשֶׁר-אָמְרָה צֹּר עַל-יְרוּשָׁלִַם הֶאָח נִשְׁבְּרָה דַּלְתוֹת הָעַמִּים נָסֵבָּה אֵלָי  אִמָּלְאָה הָחֳרָבָה&#x05c3;&nbsp;&nbsp;&nbsp;
<A NAME="3"> </A>
<B class="number">ג</B>&nbsp;לָכֵן כֹּה אָמַר אֲדֹנָי יְהוִה הִנְנִי עָלַיִךְ צֹר וְהַעֲלֵיתִי עָלַיִךְ גּוֹיִם רַבִּים כְּהַעֲלוֹת הַיָּם לְגַלָּיו&#x05c3;&nbsp;&nbsp;&nbsp;
<A NAME="4"> </A>
<B class="number">ד</B>&nbsp;וְשִׁחֲתוּ חֹמוֹת צֹר וְהָרְסוּ מִגְדָּלֶיהָ וְסִחֵיתִי עֲפָרָהּ מִמֶּנָּה וְנָתַתִּי אוֹתָהּ לִצְחִיחַ סָלַע&#x05c3;&nbsp;&nbsp;&nbsp;
<A NAME="5"> </A>
<B class="number">ה</B>&nbsp;מִשְׁטַח חֲרָמִים תִּהְיֶה בְּתוֹךְ הַיָּם כִּי אֲנִי דִבַּרְתִּי נְאֻם אֲדֹנָי יְהוִה וְהָיְתָה לְבַז לַגּוֹיִם&#x05c3;&nbsp;&nbsp;&nbsp;
<A NAME="6"> </A>
<B class="number">ו</B>&nbsp;וּבְנוֹתֶיהָ אֲשֶׁר בַּשָּׂדֶה בַּחֶרֶב תֵּהָרַגְנָה וְיָדְעוּ כִּי-אֲנִי יְהוָה&#x05c3;&nbsp;&nbsp;&nbsp;<big class="mark">פ</big></P>
<A NAME="7"> </A>
<P><B class="number">ז</B>&nbsp;כִּי כֹה אָמַר אֲדֹנָי יְהוִה הִנְנִי מֵבִיא אֶל-צֹר נְבוּכַדְרֶאצַּר מֶלֶךְ-בָּבֶל מִצָּפוֹן מֶלֶךְ מְלָכִים בְּסוּס וּבְרֶכֶב וּבְפָרָשִׁים וְקָהָל וְעַם-רָב&#x05c3;&nbsp;&nbsp;&nbsp;
<A NAME="8"> </A>
<B class="number">ח</B>&nbsp;בְּנוֹתַיִךְ בַּשָּׂדֶה בַּחֶרֶב יַהֲרֹג וְנָתַן עָלַיִךְ דָּיֵק וְשָׁפַךְ עָלַיִךְ סֹלְלָה וְהֵקִים עָלַיִךְ צִנָּה&#x05c3;&nbsp;&nbsp;&nbsp;
<A NAME="9"> </A>
<B class="number">ט</B>&nbsp;וּמְחִי קָבָלּוֹ יִתֵּן בְּחֹמוֹתָיִךְ וּמִגְדְּלֹתַיִךְ יִתֹּץ בְּחַרְבוֹתָיו&#x05c3;&nbsp;&nbsp;&nbsp;
<A NAME="10"> </A>
<B class="number">י</B>&nbsp;מִשִּׁפְעַת סוּסָיו יְכַסֵּךְ אֲבָקָם מִקּוֹל פָּרַשׁ וְגַלְגַּל וָרֶכֶב תִּרְעַשְׁנָה חוֹמוֹתַיִךְ בְּבֹאוֹ בִּשְׁעָרַיִךְ כִּמְבוֹאֵי עִיר מְבֻקָּעָה&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;בְּפַרְסוֹת סוּסָיו יִרְמֹס אֶת-כָּל-חוּצוֹתָיִךְ עַמֵּךְ בַּחֶרֶב יַהֲרֹג וּמַצְּבוֹת עֻזֵּךְ לָאָרֶץ תֵּרֵד&#x05c3;&nbsp;&nbsp;&nbsp;
<A NAME="12"> </A>
<B class="number">יב</B>&nbsp;וְשָׁלְלוּ חֵילֵךְ וּבָזְזוּ רְכֻלָּתֵךְ וְהָרְסוּ חוֹמוֹתַיִךְ וּבָתֵּי חֶמְדָּתֵךְ יִתֹּצוּ וַאֲבָנַיִךְ וְעֵצַיִךְ וַעֲפָרֵךְ בְּתוֹךְ מַיִם יָשִׂימוּ&#x05c3;&nbsp;&nbsp;&nbsp;
<A NAME="13"> </A>
<B class="number">יג</B>&nbsp;וְהִשְׁבַּתִּי הֲמוֹן שִׁירָיִךְ וְקוֹל כִּנּוֹרַיִךְ לֹא יִשָּׁמַע עוֹד&#x05c3;&nbsp;&nbsp;&nbsp;
<A NAME="14"> </A>
<B class="number">יד</B>&nbsp;וּנְתַתִּיךְ לִצְחִיחַ סֶלַע מִשְׁטַח חֲרָמִים תִּהְיֶה לֹא תִבָּנֶה עוֹד  כִּי אֲנִי יְהוָה דִּבַּרְתִּי נְאֻם אֲדֹנָי יְהוִה&#x05c3;&nbsp;&nbsp;&nbsp;<big class="mark">ס</big></P>
<A NAME="15"> </A>
<P><B class="number">טו</B>&nbsp;כֹּה אָמַר אֲדֹנָי יְהוִה לְצוֹר&nbsp; הֲלֹא מִקּוֹל מַפַּלְתֵּךְ בֶּאֱנֹק חָלָל בֵּהָרֵג הֶרֶג בְּתוֹכֵךְ יִרְעֲשׁוּ הָאִיִּים&#x05c3;&nbsp;&nbsp;&nbsp;
<A NAME="16"> </A>
<B class="number">טז</B>&nbsp;וְיָרְדוּ מֵעַל כִּסְאוֹתָם כֹּל נְשִׂיאֵי הַיָּם וְהֵסִירוּ אֶת-מְעִילֵיהֶם וְאֶת-בִּגְדֵי רִקְמָתָם יִפְשֹׁטוּ חֲרָדוֹת יִלְבָּשׁוּ עַל-הָאָרֶץ יֵשֵׁבוּ וְחָרְדוּ לִרְגָעִים וְשָׁמְמוּ עָלָיִךְ&#x05c3;&nbsp;&nbsp;&nbsp;
<A NAME="17"> </A>
<B class="number">יז</B>&nbsp;וְנָשְׂאוּ עָלַיִךְ קִינָה וְאָמְרוּ לָךְ אֵיךְ אָבַדְתְּ נוֹשֶׁבֶת מִיַּמִּים  הָעִיר הַהֻלָּלָה אֲשֶׁר הָיְתָה חֲזָקָה בַיָּם הִיא וְיֹשְׁבֶיהָ אֲשֶׁר-נָתְנוּ חִתִּיתָם לְכָל-יוֹשְׁבֶיהָ&#x05c3;&nbsp;&nbsp;&nbsp;
<A NAME="18"> </A>
<B class="number">יח</B>&nbsp;עַתָּה יֶחְרְדוּ הָאִיִּן יוֹם מַפַּלְתֵּךְ וְנִבְהֲלוּ הָאִיִּים אֲשֶׁר-בַּיָּם מִצֵּאתֵךְ&#x05c3;&nbsp;&nbsp;&nbsp;<big class="mark">ס</big></P>
<A NAME="19"> </A>
<P><B class="number">יט</B>&nbsp;כִּי כֹה אָמַר אֲדֹנָי יְהוִה בְּתִתִּי אֹתָךְ עִיר נֶחֱרֶבֶת כֶּעָרִים אֲשֶׁר לֹא-נוֹשָׁבוּ בְּהַעֲלוֹת עָלַיִךְ אֶת-תְּהוֹם וְכִסּוּךְ הַמַּיִם הָרַבִּים&#x05c3;&nbsp;&nbsp;&nbsp;
<A NAME="20"> </A>
<B class="number">כ</B>&nbsp;וְהוֹרַדְתִּיךְ אֶת-יוֹרְדֵי בוֹר אֶל-עַם עוֹלָם וְהוֹשַׁבְתִּיךְ בְּאֶרֶץ תַּחְתִּיּוֹת כָּחֳרָבוֹת מֵעוֹלָם אֶת-יוֹרְדֵי בוֹר לְמַעַן לֹא תֵשֵׁבִי וְנָתַתִּי צְבִי בְּאֶרֶץ חַיִּים&#x05c3;&nbsp;&nbsp;&nbsp;
<A NAME="21"> </A>
<B class="number">כא</B>&nbsp;בַּלָּהוֹת אֶתְּנֵךְ וְאֵינֵךְ וּתְבֻקְשִׁי וְלֹא-תִמָּצְאִי עוֹד לְעוֹלָם נְאֻם אֲדֹנָי יְהוִה&#x05c3;&nbsp;&nbsp;&nbsp;<big class="mark">פ</big></P>

<a href="Yechezkel27.htm">לפרק הבא</a> * * * <a href="Yechezkel00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>