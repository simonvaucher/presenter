<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<TITLE>תנ"ך מנוקד - יחזקאל פרק ט</TITLE>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Yechezkel08.htm" target="show">לפרק הקודם</a> * * * <a href="Yechezkel00.htm" target="chapters">תוכן העניינים</a>
<H1>יחזקאל פרק ט</H1>

<A NAME="1"> </A>
<P><B class="number">א</B>&nbsp;וַיִּקְרָא בְאָזְנַי קוֹל גָּדוֹל לֵאמֹר קָרְבוּ פְּקֻדּוֹת הָעִיר וְאִישׁ כְּלִי מַשְׁחֵתוֹ בְּיָדוֹ&#x05c3;&nbsp;&nbsp;&nbsp;
<A NAME="2"> </A>
<B class="number">ב</B>&nbsp;וְהִנֵּה שִׁשָּׁה אֲנָשִׁים בָּאִים מִדֶּרֶךְ-שַׁעַר הָעֶלְיוֹן אֲשֶׁר מָפְנֶה צָפוֹנָה וְאִישׁ כְּלִי מַפָּצוֹ בְּיָדוֹ וְאִישׁ-אֶחָד בְּתוֹכָם לָבֻשׁ בַּדִּים וְקֶסֶת הַסֹּפֵר בְּמָתְנָיו וַיָּבֹאוּ וַיַּעַמְדוּ אֵצֶל מִזְבַּח הַנְּחֹשֶׁת&#x05c3;&nbsp;&nbsp;&nbsp;
<A NAME="3"> </A>
<B class="number">ג</B>&nbsp;וּכְבוֹד אֱלֹהֵי יִשְׂרָאֵל נַעֲלָה מֵעַל הַכְּרוּב אֲשֶׁר הָיָה עָלָיו אֶל מִפְתַּן הַבָּיִת וַיִּקְרָא אֶל-הָאִישׁ הַלָּבֻשׁ הַבַּדִּים אֲשֶׁר קֶסֶת הַסֹּפֵר בְּמָתְנָיו&#x05c3;&nbsp;&nbsp;&nbsp;<big class="mark">פ</big></P>
<A NAME="4"> </A>
<P><B class="number">ד</B>&nbsp;וַיֹּאמֶר יְהוָה אֵלָו עֲבֹר בְּתוֹךְ הָעִיר בְּתוֹךְ יְרוּשָׁלִָם וְהִתְוִיתָ תָּו עַל-מִצְחוֹת הָאֲנָשִׁים הַנֶּאֱנָחִים וְהַנֶּאֱנָקִים עַל כָּל-הַתּוֹעֵבוֹת הַנַּעֲשׂוֹת בְּתוֹכָהּ&#x05c3;&nbsp;&nbsp;&nbsp;
<A NAME="5"> </A>
<B class="number">ה</B>&nbsp;וּלְאֵלֶּה אָמַר בְּאָזְנַי עִבְרוּ בָעִיר אַחֲרָיו וְהַכּוּ על- (אַל-) תָּחֹס עיניכם (עֵינְכֶם) וְאַל-תַּחְמֹלוּ&#x05c3;&nbsp;&nbsp;&nbsp;
<A NAME="6"> </A>
<B class="number">ו</B>&nbsp;זָקֵן בָּחוּר וּבְתוּלָה וְטַף וְנָשִׁים תַּהַרְגוּ לְמַשְׁחִית וְעַל-כָּל-אִישׁ אֲשֶׁר-עָלָיו הַתָּו אַל-תִּגַּשׁוּ וּמִמִּקְדָּשִׁי תָּחֵלּוּ וַיָּחֵלּוּ בָּאֲנָשִׁים הַזְּקֵנִים אֲשֶׁר לִפְנֵי הַבָּיִת&#x05c3;&nbsp;&nbsp;&nbsp;
<A NAME="7"> </A>
<B class="number">ז</B>&nbsp;וַיֹּאמֶר אֲלֵיהֶם טַמְּאוּ אֶת-הַבַּיִת וּמַלְאוּ אֶת-הַחֲצֵרוֹת חֲלָלִים צֵאוּ וְיָצְאוּ וְהִכּוּ בָעִיר&#x05c3;&nbsp;&nbsp;&nbsp;
<A NAME="8"> </A>
<B class="number">ח</B>&nbsp;וַיְהִי כְּהַכּוֹתָם וְנֵאשְׁאַר אָנִי וָאֶפְּלָה עַל-פָּנַי וָאֶזְעַק וָאֹמַר אֲהָהּ אֲדֹנָי יְהוִה הֲמַשְׁחִית אַתָּה אֵת כָּל-שְׁאֵרִית יִשְׂרָאֵל בְּשָׁפְכְּךָ אֶת-חֲמָתְךָ עַל-יְרוּשָׁלִָם&#x05c3;&nbsp;&nbsp;&nbsp;
<A NAME="9"> </A>
<B class="number">ט</B>&nbsp;וַיֹּאמֶר אֵלַי עֲוֹן בֵּית-יִשְׂרָאֵל וִיהוּדָה גָּדוֹל בִּמְאֹד מְאֹד וַתִּמָּלֵא הָאָרֶץ דָּמִים וְהָעִיר מָלְאָה מֻטֶּה כִּי אָמְרוּ עָזַב יְהוָה אֶת-הָאָרֶץ וְאֵין יְהוָה רֹאֶה&#x05c3;&nbsp;&nbsp;&nbsp;
<A NAME="10"> </A>
<B class="number">י</B>&nbsp;וְגַם-אֲנִי לֹא-תָחוֹס עֵינִי וְלֹא אֶחְמֹל דַּרְכָּם בְּרֹאשָׁם נָתָתִּי&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;וְהִנֵּה הָאִישׁ לְבֻשׁ הַבַּדִּים אֲשֶׁר הַקֶּסֶת בְּמָתְנָיו מֵשִׁיב דָּבָר לֵאמֹר עָשִׂיתִי כאשר (כְּכֹל אֲשֶׁר) צִוִּיתָנִי&#x05c3;&nbsp;&nbsp;&nbsp;<big class="mark">פ</big></P>

<a href="Yechezkel10.htm">לפרק הבא</a> * * * <a href="Yechezkel00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>