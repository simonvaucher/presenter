<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - נחמיה פרק ו</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Nechemiah05.htm">לפרק הקודם</a> * * * <a href="Nechemiah00.htm" target="chapters">תוכן העניינים</a>
<H1>נחמיה פרק ו</H1>

<A NAME="1"> </A>
<P><B class="number">א</B>&nbsp;וַיְהִי כַאֲשֶׁר נִשְׁמַע לְסַנְבַלַּט וְטוֹבִיָּה וּלְגֶשֶׁם הָעַרְבִי וּלְיֶתֶר אֹיְבֵינוּ כִּי בָנִיתִי אֶת-הַחוֹמָה וְלֹא-נוֹתַר בָּהּ פָּרֶץ גַּם עַד-הָעֵת הַהִיא דְּלָתוֹת לֹא-הֶעֱמַדְתִּי בַשְּׁעָרִים&#x05c3;&nbsp;&nbsp;&nbsp;
<A NAME="2"> </A>
<B class="number">ב</B>&nbsp;וַיִּשְׁלַח סַנְבַלַּט וְגֶשֶׁם אֵלַי לֵאמֹר לְכָה וְנִוָּעֲדָה יַחְדָּו בַּכְּפִירִים בְּבִקְעַת אוֹנוֹ וְהֵמָּה חֹשְׁבִים לַעֲשׂוֹת לִי רָעָה&#x05c3;&nbsp;&nbsp;&nbsp;
<A NAME="3"> </A>
<B class="number">ג</B>&nbsp;וָאֶשְׁלְחָה עֲלֵיהֶם מַלְאָכִים לֵאמֹר מְלָאכָה גְדוֹלָה אֲנִי עֹשֶׂה וְלֹא אוּכַל לָרֶדֶת לָמָּה תִשְׁבַּת הַמְּלָאכָה כַּאֲשֶׁר אַרְפֶּהָ וְיָרַדְתִּי אֲלֵיכֶם&#x05c3;&nbsp;&nbsp;&nbsp;
<A NAME="4"> </A>
<B class="number">ד</B>&nbsp;וַיִּשְׁלְחוּ אֵלַי כַּדָּבָר הַזֶּה אַרְבַּע פְּעָמִים וָאָשִׁיב אוֹתָם כַּדָּבָר הַזֶּה&#x05c3;&nbsp;&nbsp;&nbsp;<big class="mark">ס</big></P>
<A NAME="5"> </A>
<P><B class="number">ה</B>&nbsp;וַיִּשְׁלַח אֵלַי סַנְבַלַּט כַּדָּבָר הַזֶּה פַּעַם חֲמִישִׁית אֶת-נַעֲרוֹ וְאִגֶּרֶת פְּתוּחָה בְּיָדוֹ&#x05c3;&nbsp;&nbsp;&nbsp;
<A NAME="6"> </A>
<B class="number">ו</B>&nbsp;כָּתוּב בָּהּ בַּגּוֹיִם נִשְׁמָע וְגַשְׁמוּ אֹמֵר אַתָּה וְהַיְּהוּדִים חֹשְׁבִים לִמְרוֹד עַל-כֵּן אַתָּה בוֹנֶה הַחוֹמָה וְאַתָּה הֹוֶה לָהֶם לְמֶלֶךְ כַּדְּבָרִים הָאֵלֶּה&#x05c3;&nbsp;&nbsp;&nbsp;
<A NAME="7"> </A>
<B class="number">ז</B>&nbsp;וְגַם-נְבִיאִים הֶעֱמַדְתָּ לִקְרֹא עָלֶיךָ בִירוּשָׁלִַם לֵאמֹר מֶלֶךְ בִּיהוּדָה וְעַתָּה יִשָּׁמַע לַמֶּלֶךְ כַּדְּבָרִים הָאֵלֶּה וְעַתָּה לְכָה וְנִוָּעֲצָה יַחְדָּו&#x05c3;&nbsp;&nbsp;&nbsp;<big class="mark">ס</big></P>
<A NAME="8"> </A>
<P><B class="number">ח</B>&nbsp;וָאֶשְׁלְחָה אֵלָיו לֵאמֹר לֹא נִהְיָה כַּדְּבָרִים הָאֵלֶּה אֲשֶׁר אַתָּה אוֹמֵר  כִּי מִלִּבְּךָ אַתָּה בוֹדָאם&#x05c3;&nbsp;&nbsp;&nbsp;
<A NAME="9"> </A>
<B class="number">ט</B>&nbsp;כִּי כֻלָּם מְיָרְאִים אוֹתָנוּ לֵאמֹר יִרְפּוּ יְדֵיהֶם מִן-הַמְּלָאכָה וְלֹא תֵעָשֶׂה וְעַתָּה חַזֵּק אֶת-יָדָי&#x05c3;&nbsp;&nbsp;&nbsp;
<A NAME="10"> </A>
<B class="number">י</B>&nbsp;וַאֲנִי-בָאתִי בֵּית שְׁמַעְיָה בֶן-דְּלָיָה בֶּן-מְהֵיטַבְאֵל וְהוּא עָצוּר וַיֹּאמֶר נִוָּעֵד אֶל-בֵּית הָאֱלֹהִים אֶל-תּוֹךְ הַהֵיכָל וְנִסְגְּרָה דַּלְתוֹת הַהֵיכָל כִּי בָּאִים לְהָרְגֶךָ וְלַיְלָה בָּאִים לְהָרְגֶךָ&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;וָאֹמְרָה הַאִישׁ כָּמוֹנִי יִבְרָח וּמִי כָמוֹנִי אֲשֶׁר-יָבֹא אֶל-הַהֵיכָל וָחָי לֹא אָבוֹא&#x05c3;&nbsp;&nbsp;&nbsp;
<A NAME="12"> </A>
<B class="number">יב</B>&nbsp;וָאַכִּירָה וְהִנֵּה לֹא-אֱלֹהִים שְׁלָחוֹ  כִּי הַנְּבוּאָה דִּבֶּר עָלַי וְטוֹבִיָּה וְסַנְבַלַּט שְׂכָרוֹ&#x05c3;&nbsp;&nbsp;&nbsp;
<A NAME="13"> </A>
<B class="number">יג</B>&nbsp;לְמַעַן שָׂכוּר הוּא לְמַעַן-אִירָא וְאֶעֱשֶׂה-כֵּן וְחָטָאתִי וְהָיָה לָהֶם לְשֵׁם רָע לְמַעַן יְחָרְפוּנִי&#x05c3;&nbsp;&nbsp;&nbsp;<big class="mark">פ</big></P>
<A NAME="14"> </A>
<P><B class="number">יד</B>&nbsp;זָכְרָה אֱלֹהַי לְטוֹבִיָּה וּלְסַנְבַלַּט כְּמַעֲשָׂיו אֵלֶּה וְגַם לְנוֹעַדְיָה הַנְּבִיאָה וּלְיֶתֶר הַנְּבִיאִים אֲשֶׁר הָיוּ מְיָרְאִים אוֹתִי&#x05c3;&nbsp;&nbsp;&nbsp;
<A NAME="15"> </A>
<B class="number">טו</B>&nbsp;וַתִּשְׁלַם הַחוֹמָה בְּעֶשְׂרִים וַחֲמִשָּׁה לֶאֱלוּל לַחֲמִשִּׁים וּשְׁנַיִם יוֹם&#x05c3;&nbsp;&nbsp;&nbsp;<big class="mark">פ</big></P>
<A NAME="16"> </A>
<P><B class="number">טז</B>&nbsp;וַיְהִי כַּאֲשֶׁר שָׁמְעוּ כָּל-אוֹיְבֵינוּ וַיִּרְאוּ כָּל-הַגּוֹיִם אֲשֶׁר סְבִיבֹתֵינוּ וַיִּפְּלוּ מְאֹד בְּעֵינֵיהֶם וַיֵּדְעוּ כִּי מֵאֵת אֱלֹהֵינוּ נֶעֶשְׂתָה הַמְּלָאכָה הַזֹּאת&#x05c3;&nbsp;&nbsp;&nbsp;
<A NAME="17"> </A>
<B class="number">יז</B>&nbsp;גַּם בַּיָּמִים הָהֵם מַרְבִּים חֹרֵי יְהוּדָה אִגְּרֹתֵיהֶם הוֹלְכוֹת עַל-טוֹבִיָּה וַאֲשֶׁר לְטוֹבִיָּה בָּאוֹת אֲלֵיהֶם&#x05c3;&nbsp;&nbsp;&nbsp;
<A NAME="18"> </A>
<B class="number">יח</B>&nbsp;כִּי-רַבִּים בִּיהוּדָה בַּעֲלֵי שְׁבוּעָה לוֹ כִּי-חָתָן הוּא לִשְׁכַנְיָה בֶן-אָרַח וִיהוֹחָנָן בְּנוֹ לָקַח אֶת-בַּת-מְשֻׁלָּם בֶּן בֶּרֶכְיָה&#x05c3;&nbsp;&nbsp;&nbsp;
<A NAME="19"> </A>
<B class="number">יט</B>&nbsp;גַּם טוֹבֹתָיו הָיוּ אֹמְרִים לְפָנַי וּדְבָרַי הָיוּ מוֹצִיאִים לוֹ אִגְּרוֹת שָׁלַח טוֹבִיָּה לְיָרְאֵנִי&#x05c3;&nbsp;&nbsp;&nbsp;</P>

<a href="Nechemiah07.htm">לפרק הבא</a> * * * <a href="Nechemiah00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>