<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - דניאל פרק ט</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Daniel08.htm">לפרק הקודם</a> * * * <a href="Daniel00.htm" target="chapters">תוכן העניינים</a>
<H1>דניאל פרק ט</H1>

<A NAME="1"> </A>
<P><B class="number">א</B>&nbsp;בִּשְׁנַת אַחַת לְדָרְיָוֶשׁ בֶּן-אֲחַשְׁוֵרוֹשׁ מִזֶּרַע מָדָי  אֲשֶׁר הָמְלַךְ עַל מַלְכוּת כַּשְׂדִּים&#x05c3;&nbsp;&nbsp;&nbsp;
<A NAME="2"> </A>
<B class="number">ב</B>&nbsp;בִּשְׁנַת אַחַת לְמָלְכוֹ אֲנִי דָּנִיֵּאל בִּינֹתִי בַּסְּפָרִים  מִסְפַּר הַשָּׁנִים אֲשֶׁר הָיָה דְבַר-יְהוָה אֶל-יִרְמְיָה הַנָּבִיא לְמַלֹּאות לְחָרְבוֹת יְרוּשָׁלִַם שִׁבְעִים שָׁנָה&#x05c3;&nbsp;&nbsp;&nbsp;
<A NAME="3"> </A>
<B class="number">ג</B>&nbsp;וָאֶתְּנָה אֶת-פָּנַי אֶל-אֲדֹנָי הָאֱלֹהִים לְבַקֵּשׁ תְּפִלָּה וְתַחֲנוּנִים בְּצוֹם וְשַׂק וָאֵפֶר&#x05c3;&nbsp;&nbsp;&nbsp;
<A NAME="4"> </A>
<B class="number">ד</B>&nbsp;וָאֶתְפַּלְלָה לַיהוָה אֱלֹהַי וָאֶתְוַדֶּה וָאֹמְרָה אָנָּא אֲדֹנָי הָאֵל הַגָּדוֹל וְהַנּוֹרָא שֹׁמֵר הַבְּרִית וְהַחֶסֶד לְאֹהֲבָיו וּלְשֹׁמְרֵי מִצְוֹתָיו&#x05c3;&nbsp;&nbsp;&nbsp;
<A NAME="5"> </A>
<B class="number">ה</B>&nbsp;חָטָאנוּ וְעָוִינוּ והרשענו (הִרְשַׁעְנוּ) וּמָרָדְנוּ וְסוֹר מִמִּצְוֹתֶךָ וּמִמִּשְׁפָּטֶיךָ&#x05c3;&nbsp;&nbsp;&nbsp;
<A NAME="6"> </A>
<B class="number">ו</B>&nbsp;וְלֹא שָׁמַעְנוּ אֶל-עֲבָדֶיךָ הַנְּבִיאִים אֲשֶׁר דִּבְּרוּ בְּשִׁמְךָ אֶל-מְלָכֵינוּ שָׂרֵינוּ וַאֲבֹתֵינוּ וְאֶל כָּל-עַם הָאָרֶץ&#x05c3;&nbsp;&nbsp;&nbsp;
<A NAME="7"> </A>
<B class="number">ז</B>&nbsp;לְךָ אֲדֹנָי הַצְּדָקָה וְלָנוּ בֹּשֶׁת הַפָּנִים כַּיּוֹם הַזֶּה לְאִישׁ יְהוּדָה וּלְיֹשְׁבֵי יְרוּשָׁלִַם וּלְכָל-יִשְׂרָאֵל הַקְּרֹבִים וְהָרְחֹקִים בְּכָל-הָאֲרָצוֹת אֲשֶׁר הִדַּחְתָּם שָׁם בְּמַעֲלָם אֲשֶׁר מָעֲלוּ-בָךְ&#x05c3;&nbsp;&nbsp;&nbsp;
<A NAME="8"> </A>
<B class="number">ח</B>&nbsp;יְהוָה לָנוּ בֹּשֶׁת הַפָּנִים לִמְלָכֵינוּ לְשָׂרֵינוּ וְלַאֲבֹתֵינוּ  אֲשֶׁר חָטָאנוּ לָךְ&#x05c3;&nbsp;&nbsp;&nbsp;
<A NAME="9"> </A>
<B class="number">ט</B>&nbsp;לַאדֹנָי אֱלֹהֵינוּ הָרַחֲמִים וְהַסְּלִחוֹת  כִּי מָרַדְנוּ בּוֹ&#x05c3;&nbsp;&nbsp;&nbsp;
<A NAME="10"> </A>
<B class="number">י</B>&nbsp;וְלֹא שָׁמַעְנוּ בְּקוֹל יְהוָה אֱלֹהֵינוּ לָלֶכֶת בְּתוֹרֹתָיו אֲשֶׁר נָתַן לְפָנֵינוּ בְּיַד עֲבָדָיו הַנְּבִיאִים&#x05c3;&nbsp;&nbsp;&nbsp;
<A NAME="11"> </A>
<B class="number">יא</B>&nbsp;וְכָל-יִשְׂרָאֵל עָבְרוּ אֶת-תּוֹרָתֶךָ וְסוֹר לְבִלְתִּי שְׁמוֹעַ בְּקֹלֶךָ וַתִּתַּךְ עָלֵינוּ הָאָלָה וְהַשְּׁבֻעָה אֲשֶׁר כְּתוּבָה בְּתוֹרַת מֹשֶׁה עֶבֶד-הָאֱלֹהִים כִּי חָטָאנוּ לוֹ&#x05c3;&nbsp;&nbsp;&nbsp;
<A NAME="12"> </A>
<B class="number">יב</B>&nbsp;וַיָּקֶם אֶת-דבריו (דְּבָרוֹ) אֲשֶׁר-דִּבֶּר עָלֵינוּ וְעַל שֹׁפְטֵינוּ אֲשֶׁר שְׁפָטוּנוּ לְהָבִיא עָלֵינוּ רָעָה גְדֹלָה  אֲשֶׁר לֹא-נֶעֶשְׂתָה תַּחַת כָּל-הַשָּׁמַיִם כַּאֲשֶׁר נֶעֶשְׂתָה בִּירוּשָׁלִָם&#x05c3;&nbsp;&nbsp;&nbsp;
<A NAME="13"> </A>
<B class="number">יג</B>&nbsp;כַּאֲשֶׁר כָּתוּב בְּתוֹרַת מֹשֶׁה אֵת כָּל-הָרָעָה הַזֹּאת בָּאָה עָלֵינוּ וְלֹא-חִלִּינוּ אֶת-פְּנֵי יְהוָה אֱלֹהֵינוּ לָשׁוּב מֵעֲוֹנֵנוּ וּלְהַשְׂכִּיל בַּאֲמִתֶּךָ&#x05c3;&nbsp;&nbsp;&nbsp;
<A NAME="14"> </A>
<B class="number">יד</B>&nbsp;וַיִּשְׁקֹד יְהוָה עַל-הָרָעָה וַיְבִיאֶהָ עָלֵינוּ  כִּי-צַדִּיק יְהוָה אֱלֹהֵינוּ עַל-כָּל-מַעֲשָׂיו אֲשֶׁר עָשָׂה וְלֹא שָׁמַעְנוּ בְּקֹלוֹ&#x05c3;&nbsp;&nbsp;&nbsp;
<A NAME="15"> </A>
<B class="number">טו</B>&nbsp;וְעַתָּה אֲדֹנָי אֱלֹהֵינוּ אֲשֶׁר הוֹצֵאתָ אֶת-עַמְּךָ מֵאֶרֶץ מִצְרַיִם בְּיָד חֲזָקָה וַתַּעַשׂ-לְךָ שֵׁם כַּיּוֹם הַזֶּה&nbsp; חָטָאנוּ רָשָׁעְנוּ&#x05c3;&nbsp;&nbsp;&nbsp;
<A NAME="16"> </A>
<B class="number">טז</B>&nbsp;אֲדֹנָי כְּכָל-צִדְקֹתֶךָ יָשָׁב-נָא אַפְּךָ וַחֲמָתְךָ מֵעִירְךָ יְרוּשָׁלִַם הַר-קָדְשֶׁךָ  כִּי בַחֲטָאֵינוּ וּבַעֲוֹנוֹת אֲבֹתֵינוּ יְרוּשָׁלִַם וְעַמְּךָ לְחֶרְפָּה לְכָל-סְבִיבֹתֵינוּ&#x05c3;&nbsp;&nbsp;&nbsp;
<A NAME="17"> </A>
<B class="number">יז</B>&nbsp;וְעַתָּה שְׁמַע אֱלֹהֵינוּ אֶל-תְּפִלַּת עַבְדְּךָ וְאֶל-תַּחֲנוּנָיו וְהָאֵר פָּנֶיךָ עַל-מִקְדָּשְׁךָ הַשָּׁמֵם לְמַעַן אֲדֹנָי&#x05c3;&nbsp;&nbsp;&nbsp;
<A NAME="18"> </A>
<B class="number">יח</B>&nbsp;הַטֵּה אֱלֹהַי אָזְנְךָ וּשְׁמָע פקחה (פְּקַח) עֵינֶיךָ וּרְאֵה שֹׁמְמֹתֵינוּ וְהָעִיר אֲשֶׁר-נִקְרָא שִׁמְךָ עָלֶיהָ  כִּי לֹא עַל-צִדְקֹתֵינוּ אֲנַחְנוּ מַפִּילִים תַּחֲנוּנֵינוּ לְפָנֶיךָ כִּי עַל-רַחֲמֶיךָ הָרַבִּים&#x05c3;&nbsp;&nbsp;&nbsp;
<A NAME="19"> </A>
<B class="number">יט</B>&nbsp;אֲדֹנָי שְׁמָעָה אֲדֹנָי סְלָחָה אֲדֹנָי הַקְשִׁיבָה וַעֲשֵׂה אַל-תְּאַחַר  לְמַעַנְךָ אֱלֹהַי כִּי-שִׁמְךָ נִקְרָא עַל-עִירְךָ וְעַל-עַמֶּךָ&#x05c3;&nbsp;&nbsp;&nbsp;
<A NAME="20"> </A>
<B class="number">כ</B>&nbsp;וְעוֹד אֲנִי מְדַבֵּר וּמִתְפַּלֵּל וּמִתְוַדֶּה חַטָּאתִי וְחַטַּאת עַמִּי יִשְׂרָאֵל וּמַפִּיל תְּחִנָּתִי לִפְנֵי יְהוָה אֱלֹהַי עַל הַר-קֹדֶשׁ אֱלֹהָי&#x05c3;&nbsp;&nbsp;&nbsp;
<A NAME="21"> </A>
<B class="number">כא</B>&nbsp;וְעוֹד אֲנִי מְדַבֵּר בַּתְּפִלָּה וְהָאִישׁ גַּבְרִיאֵל אֲשֶׁר רָאִיתִי בֶחָזוֹן בַּתְּחִלָּה מֻעָף בִּיעָף נֹגֵעַ אֵלַי כְּעֵת מִנְחַת-עָרֶב&#x05c3;&nbsp;&nbsp;&nbsp;
<A NAME="22"> </A>
<B class="number">כב</B>&nbsp;וַיָּבֶן וַיְדַבֵּר עִמִּי וַיֹּאמַר דָּנִיֵּאל עַתָּה יָצָאתִי לְהַשְׂכִּילְךָ בִינָה&#x05c3;&nbsp;&nbsp;&nbsp;
<A NAME="23"> </A>
<B class="number">כג</B>&nbsp;בִּתְחִלַּת תַּחֲנוּנֶיךָ יָצָא דָבָר וַאֲנִי בָּאתִי לְהַגִּיד כִּי חֲמוּדוֹת אָתָּה וּבִין בַּדָּבָר וְהָבֵן בַּמַּרְאֶה&#x05c3;&nbsp;&nbsp;&nbsp;
<A NAME="24"> </A>
<B class="number">כד</B>&nbsp;שָׁבֻעִים שִׁבְעִים נֶחְתַּךְ עַל-עַמְּךָ וְעַל-עִיר קָדְשֶׁךָ לְכַלֵּא הַפֶּשַׁע ולחתם (וּלְהָתֵם) חטאות (חַטָּאת) וּלְכַפֵּר עָוֹן וּלְהָבִיא צֶדֶק עֹלָמִים וְלַחְתֹּם חָזוֹן וְנָבִיא וְלִמְשֹׁחַ קֹדֶשׁ קָדָשִׁים&#x05c3;&nbsp;&nbsp;&nbsp;
<A NAME="25"> </A>
<B class="number">כה</B>&nbsp;וְתֵדַע וְתַשְׂכֵּל מִן-מֹצָא דָבָר לְהָשִׁיב וְלִבְנוֹת יְרוּשָׁלִַם עַד-מָשִׁיחַ נָגִיד שָׁבֻעִים שִׁבְעָה וְשָׁבֻעִים שִׁשִּׁים וּשְׁנַיִם תָּשׁוּב וְנִבְנְתָה רְחוֹב וְחָרוּץ וּבְצוֹק הָעִתִּים&#x05c3;&nbsp;&nbsp;&nbsp;
<A NAME="26"> </A>
<B class="number">כו</B>&nbsp;וְאַחֲרֵי הַשָּׁבֻעִים שִׁשִּׁים וּשְׁנַיִם יִכָּרֵת מָשִׁיחַ וְאֵין לוֹ וְהָעִיר וְהַקֹּדֶשׁ יַשְׁחִית עַם נָגִיד הַבָּא וְקִצּוֹ בַשֶּׁטֶף וְעַד קֵץ מִלְחָמָה נֶחֱרֶצֶת שֹׁמֵמוֹת&#x05c3;&nbsp;&nbsp;&nbsp;
<A NAME="27"> </A>
<B class="number">כז</B>&nbsp;וְהִגְבִּיר בְּרִית לָרַבִּים שָׁבוּעַ אֶחָד וַחֲצִי הַשָּׁבוּעַ יַשְׁבִּית זֶבַח וּמִנְחָה וְעַל כְּנַף שִׁקּוּצִים מְשֹׁמֵם וְעַד-כָּלָה וְנֶחֱרָצָה תִּתַּךְ עַל-שֹׁמֵם&#x05c3;&nbsp;&nbsp;&nbsp;<big class="mark">פ</big></P>

<a href="Daniel10.htm">לפרק הבא</a> * * * <a href="Daniel00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>