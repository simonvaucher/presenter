<HTML DIR="RTL" LANG="HE">
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../main/t.css" TYPE="text/css">
<title>תנ"ך מנוקד - תהילים פרק כט</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../main/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>

<a href="Tehillim28.htm">לפרק הקודם</a> * * * <a href="Tehillim00.htm" target="chapters">תוכן העניינים</a>
<H1>תהילים פרק כט</H1>

<A NAME="1"> </A>
<P><B class="number">א</B>&nbsp;&nbsp;&nbsp;מִזְמוֹר לְדָוִד    הָבוּ לַיהוָה בְּנֵי אֵלִים הָבוּ לַיהוָה כָּבוֹד וָעֹז&#x05c3;&nbsp;&nbsp;&nbsp;<BR>
<A NAME="2"> </A>
<B class="number">ב</B>&nbsp;&nbsp;&nbsp;הָבוּ לַיהוָה כְּבוֹד שְׁמוֹ    הִשְׁתַּחֲווּ לַיהוָה בְּהַדְרַת-קֹדֶשׁ&#x05c3;&nbsp;&nbsp;&nbsp;<BR>
<A NAME="3"> </A>
<B class="number">ג</B>&nbsp;&nbsp;&nbsp;קוֹל יְהוָה&nbsp;&nbsp;&nbsp; עַל-הַמָּיִם<BR>אֵל-הַכָּבוֹד הִרְעִים    יְהוָה עַל-מַיִם רַבִּים&#x05c3;&nbsp;&nbsp;&nbsp;<BR>
<A NAME="4"> </A>
<B class="number">ד</B>&nbsp;&nbsp;&nbsp;קוֹל-יְהוָה בַּכֹּחַ    קוֹל יְהוָה בֶּהָדָר&#x05c3;&nbsp;&nbsp;&nbsp;<BR>
<A NAME="5"> </A>
<B class="number">ה</B>&nbsp;&nbsp;&nbsp;קוֹל יְהוָה שֹׁבֵר אֲרָזִים    וַיְשַׁבֵּר יְהוָה אֶת-אַרְזֵי הַלְּבָנוֹן&#x05c3;&nbsp;&nbsp;&nbsp;<BR>
<A NAME="6"> </A>
<B class="number">ו</B>&nbsp;&nbsp;&nbsp;וַיַּרְקִידֵם כְּמוֹ-עֵגֶל    לְבָנוֹן וְשִׂרְיֹן כְּמוֹ בֶן-רְאֵמִים&#x05c3;&nbsp;&nbsp;&nbsp;<BR>
<A NAME="7"> </A>
<B class="number">ז</B>&nbsp;&nbsp;&nbsp;קוֹל-יְהוָה חֹצֵב&nbsp;&nbsp;&nbsp; לַהֲבוֹת אֵשׁ&#x05c3;&nbsp;&nbsp;&nbsp;<BR>
<A NAME="8"> </A>
<B class="number">ח</B>&nbsp;&nbsp;&nbsp;קוֹל יְהוָה יָחִיל מִדְבָּר    יָחִיל יְהוָה מִדְבַּר קָדֵשׁ&#x05c3;&nbsp;&nbsp;&nbsp;<BR>
<A NAME="9"> </A>
<B class="number">ט</B>&nbsp;&nbsp;&nbsp;קוֹל יְהוָה יְחוֹלֵל אַיָּלוֹת&nbsp;    וַיֶּחֱשֹׂף יְעָרוֹת<BR>וּבְהֵיכָלוֹ&nbsp;    כֻּלּוֹ אֹמֵר כָּבוֹד&#x05c3;&nbsp;&nbsp;&nbsp;<BR>
<A NAME="10"> </A>
<B class="number">י</B>&nbsp;&nbsp;&nbsp;יְהוָה לַמַּבּוּל יָשָׁב    וַיֵּשֶׁב יְהוָה מֶלֶךְ לְעוֹלָם&#x05c3;&nbsp;&nbsp;&nbsp;<BR>
<A NAME="11"> </A>
<B class="number">יא</B>&nbsp;&nbsp;&nbsp;יְהוָה עֹז לְעַמּוֹ יִתֵּן    יְהוָה יְבָרֵךְ אֶת-עַמּוֹ בַשָּׁלוֹם&#x05c3;&nbsp;&nbsp;&nbsp;</P>

<a href="Tehillim30.htm">לפרק הבא</a> * * * <a href="Tehillim00.htm" target="chapters">תוכן העניינים</a>
<BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><BR><center><a href="../index.htm" target="_top">להפעלת המסגרות<BR>load frameset</a></center></body></HTML>